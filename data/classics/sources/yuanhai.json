[
  {
    "id": "yuanhai-zong-01",
    "source": "渊海子平",
    "chapter": "总篇·渊海子平介绍",
    "content": "《渊海子平》，这是第一部比较完整、系统地论述四柱命理学的著作，是宋代徐升根据当时命学大宗师徐子平的论命方法记录下来的。可以说《渊海子平》是四柱命理学的开山立派之作，所以四柱命理学就此被称为“子平八字”。学习命理到不同阶段的学者，对此\n\n书都有不同的印象，初学者仅认为它是一本简单的概念介绍书，中级读者多注重此书大量论命歌赋的技法运用，其实此书非出自一人之手，乃集合成书前历代的命理精华，经徐子平在实践检验中进行扬弃，而保留下来的精华读本。书中多次提出“灵活、变通地论命”这一符合辩证法规律的思想，在对自然规律的理解上达到了无法超越的高度。真正称得上“後之言命学者，千言万语，不能越其范围，如江河日月，不可废者。”",
    "keywords": [
      "子"
    ]
  },
  {
    "id": "yuanhai-zong-02-p01",
    "source": "渊海子平",
    "chapter": "总篇·渊海子平诗诀（1/3）",
    "content": "《正月建寅候》诗诀\n\n正月寅宫元是木，木生火旺土长生；戌兼午未宫中喜，申酉休囚数莫行。\n\n寅月重逢午戌该，庚辛为主两推排；有根有土偏宜火，身弱休囚怕土来。\n\n如月寅宫木火神，南方午未财禄欣；逆行戌亥身当旺，破损忧愁见酉申。\n\n庚辛主弱逢寅月，午戌加临会杀星；日主无根还透土，逆行金水福隆兴。\n\n戊己身衰喜见寅，重重官杀必荣身；只求木火相生吉，运到西方怕酉申。\n\n《二月建卯候》诗诀\n\n丙丁二月身逢印，大怕庚辛酉丑伤；水运发财木火旺，西方行运定遭殃。\n\n甲日卯月重逢丑，格中有火不须嫌；再行火土兴财禄，岁运宜金怕水缠。\n\n木正荣于卯月中，若将为用喜生逢；北方亥子成名利，午未行来助福浓。\n\n卯宫大怕逢金降，火旺根深制伏强；四柱有金嫌巳丑，运来酉未定须伤。\n\n己卯日主二三月，杀生有露火偏奇；只宜木火重迎见，金水行来命必亏。\n\n庚辛卯月多逢木，日主无根怕财旺；南北两头防有破，如逢申酉祸难来。\n\n癸日无根卯月逢，局中有火返成功；如行身旺多财富，若到官乡数必终。\n\n《三月建辰候》诗诀\n\n三月辰宫只论土，杀多金水化为祥；提纲若用财官印，金水相临命有伤。\n\n戊土无根日坐寅，重重水旺福源深；如行木火宫中吉，金水相逢祸必侵。\n\n三月干头只用金，火生土厚福还真；身为壬癸多逢土，火旺提防祸必临。\n\n《四月建巳候》诗诀\n\n甲乙如临四月天，水乡木旺振财源；北方大地多凶破，酉丑相逢祸便言。\n\n四月干头水土逢，火乡木旺禄还通；如行金水多成败，更怕提纲物对冲。\n\n金水干头四月胎，土为印绶火为财；身强土厚宜金土，日主轻浮怕水来。\n\n壬日巳月多火土，无根无印怕财乡；顺行申酉是名利，逆走东南寿不长。\n\n四月金生火旺土，三般神用要分明；财官印绶藏宫内，运看高低仔细寻。\n\n《五月建午候》诗诀\n\n五月宫中火正荣，高低贵贱两分明；财官印用宜生旺，化杀欣逢要水平。\n\n五月炎炎则论火，如逢木火自然兴；西方金水多防克，丑土周还怕子迎。\n\n午宫怕子水来冲，用火逢冲数必凶；日主庚辛如会杀，运中逢此返成功。\n\n财官印绶如藏午，西北休临申子辰；木火土乡还富贵，休来水土更嫌金。\n\n《六月建未候》诗诀\n\n丙丁日坐未宫逢，金水虽凶未必凶；木库水乡应富贵，再行申酉祸灾重。\n\n未月支藏木火时，不逢顺逆格高低；南方行去东方旺，西位休愁戌亥亏。\n\n《七月建申候》诗诀\n\n印绶财官月建申，北方回喜福还真；火金生旺多清贵，大限行来最怕寅。\n\n建禄庚辛旺在申，有官有印有财星；逆行辰巳荣财禄，北地须知富贵成。\n\n壬癸生临七八月，火土多厚北方奇；无伤无破休行水，帝旺临官运不宜。\n\n《八月建酉候》诗诀\n\n甲乙无根八月逢，庚辛金旺不嫌凶；北方水运财星足，逆走南方得失中。\n\n酉月藏金乙日逢，北方亥子水重重；离明午未财权重，巳丑加临寿必终。\n\n甲乙酉月多官杀，无根日主一生低；北方顺走休临丑，逆走南方巳上亏。\n\n丁生酉月天干癸，去杀方能可去财；有气保身存印绶，无情行到水中来。\n\n秋金酉丑重金旺，除非火炼有声名；东方行去盈财禄，西北来临福必倾。\n\n《九月建戌候》诗诀\n\n九月戌中藏火土，庚辛不忌日无根；格中若有财官印，运到南方福禄亨。\n\n甲乙秋金九月生，木衰金旺怕庚辛；如临水火兴家计，金水纔来祸便行。\n\n财官印绶九月临，发旺升腾见卯寅；顺去北方行子丑，逆行嫌酉破逢申。\n\n戌月金生藏火土，或行南北或行东；不分顺逆高低格，大运辰逢寿必终。\n\n壬日无根戊己多，生于九月忌财过；逆行休用南方午，寅若如逢奈若何。\n\n丙丁无主戌中旬，财透天干作用神；此格伤官杀喜旺，只愁身旺尽伤身。\n\n《十月建亥候》诗诀\n\n水木生居亥月干，财官印绶喜相连；用壬运旺南方去，用木须欣寅卯边。\n\n丙日壬杀喜东南，来至东南发显官；大运愁逢金水地，再行西兑寿难完。\n\n财官印绶立干宫，水木相生福禄通；阳水喜金嫌火土，运行最怕巳刑冲。\n\n日主无根干土金，月通亥子土来侵；只宜印绶扶身旺，何怕提纲损用神。\n\n《十一月建子候》诗诀\n\n丙丁日主月逢子，支下存申时又辰；火土旺乡成富贵，再行金水祸难禁。\n\n子宫有水金乡旺，见土休囚忌破支；无有土离逢水贵，午来冲对寿元衰。\n\n庚金遇子多强吉，火土相嫌未必凶；运去元辰番作贵，再行午运福重重。\n\n庚日逢寅午戌行，日通火局是提纲；如行金水番成富，火土重来祸怎当。\n\n水归冬旺乐无忧，透用财官富九州岛；顺逆不分还富贵，提纲刑克事休休。\n\n《十二月建丑候》诗诀\n\n甲子生居丑月中，无根金水不嫌凶；重行金水声名显，火土相逢破本宗。\n\n丙丁坐火财中杀，四柱无根忌水乡；运到火乡加福助，须知显振名利香。\n\n庚辛丑月中藏印，火土来临福禄齐；壬癸天干或透出，如逢戊己喜相宜。\n\n壬癸生居丑月提，有金有土格中奇；顺行辰巳兴财禄，逆去升腾申酉支。\n\n戊土生居十二月，伤官财旺藏时节；水清金白助格中，若逢火土多周折。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "伤官",
      "禄",
      "元辰"
    ]
  },
  {
    "id": "yuanhai-zong-02-p02",
    "source": "渊海子平",
    "chapter": "总篇·渊海子平诗诀（2/3）",
    "content": "己土提丑支金局，杀旺身强格局高；金水重来名利厚，水乡火地不坚牢。\n\n丙日多根丑局逢，财官藏在月提中；水乡有旺金乡吉，土困行南总是空。\n\n戊己生居丑月中，忽逢阳刃在天宫；金多有水方成贵，火土虽嫌比劫同。\n\n《天元一气》诗诀\n\n四重阳水四重寅，离坎交争旺气临；运至火乡成富贵，往来须忌对提刑。\n\n人命如逢四卯全，干头辛字又相连；身轻福浅犹闲事，诚恐将来寿不坚。\n\n金龙变化春三月，四柱全逢掌大权；不入朝中为宰相，也须名利振边疆。\n\n己巳重逢命里排，一身天禄暗催来；人中必显名尊贵，秀夺江山出类才。\n\n戊土重逢午字多，天元一气得中和；英豪特达功名好，见子冲来没奈何。\n\n四重丁未命安排，暗合阴生禄位胎；有分东西成富贵，无情行到水中来。\n\n丙申四柱命中全，身杀相逢显禄元；不是寻常名利客，管教势力夺魁权。\n\n乙酉生居八月天，重重乙酉喜相连；不居左右皆荣显，更有收成在晚年。\n\n天干甲戌重逢戌，分夺财官无所益；若还行运到南方，合出伤官名利赫。\n\n天干四癸在干宫，水木相逢作倒冲；名利盈盈须有望，南方行运寿还终。\n\n《天元一字》诗诀\n\n天元一字木为根，传送登明显福元；四柱官星如得地，功名利禄早承恩。天元一字火融融，大吉功曹时日中；冲起财官为发用，中平富贵福兴隆。\n\n天元一字土为基，四季生时更是奇；申酉二支为格局，聪明俊秀异常儿。\n\n天元一字若逢金，时日魁罡福气深；库刃运中并带贵，一生多得贵人钦。\n\n天元一字水为源，生在秋冬贵莫言；大运吉神逢一位，少年仕路必高迁。\n\n《杀重有救》诗诀\n\n丙临申位逢阳水，月逢戊土返长年；若有吉神来救助，方知安乐寿绵绵。\n\n丙临申位火无烟，阳水逢之命不坚；若得土来相救助，管教福寿得长年。\n\n己到双鱼夭可知，更逢乙木死无疑；干头若有庚金助，恰似春花放旧枝。\n\n《刑冲》诗诀\n\n比肩阳刃日时逢，若问年龄父道凶；父母干支相会合，财星健旺寿如松。\n\n克父那堪妻又伤，堪居道院共僧房；闭门作保防连累，财破妻灾事几场。\n\n《飘荡》诗诀\n\n偏财偏位发他乡，慷慨风流性要强；别立家园三两处，因名因利自家亡。\n\n偏财别立在他乡，宠妾防妻更克伤；爱欲有情妻妾聚，更宜春酒野花香。\n\n《带疾》诗诀\n\n丙丁日主运行衰，七杀加临三合来；升合日求衣食缺，耳聋残疾面尘埃。\n\n丙丁火旺疾难防，四柱休囚辰巳方；水火相生来此地，哑中风疾暗中亡。\n\n戊己生时气不全，伤官时月见留连；必当头面有亏损，脓血之灾苦少年。\n\n日主加临戊己生，支辰火局气熏蒸；冲刑克破当残疾，发秃更兼眼不明。\n\n壬癸重重迭迭排，时辰若彀见天财；纵然头面无斑癞，定是其人眼目灾。\n\n《寿元》诗诀\n\n寿算幽玄识者稀，识时须是泄天机；六亲内有憎嫌者，岁运逢之总不宜。\n\n寿星明朗寿元长，偏印逢之不可当；宠妾不来相救助，命如衰草值秋霜。\n\n丙临申位逢阳水，定见天年未可知；透出干头壬癸水，其人必定死无疑。\n\n《克妻》诗诀\n\n天干透露弟兄多，财绝官衰旺太过；月令又逢身旺地，青春年少哭娇娥。\n\n当生四柱有财星，阳刃逢时定克刑；岁逢经行妻眷绝，妻宫频见损年龄。\n\n《运晦》诗诀\n\n干事难成又费钱，提防凶事近流年；初心欲遂熊罴兆，中却番成饱事眠。\n\n比肩岁运必争论，斗讼官司为别人；兄弟阴人财帛事，闭门还有是非屯。\n\n不作祯祥返作灾，外情牵惹是非来；匣中珍宝牢难取，干事难成又破财。\n\n到此难留隔宿钱，求之劳碌及熬煎；若还财聚主妻克，又是官灾口舌缠。\n\n劫财阳刃两头居，外面光华内本虚；官杀两头居不出，少年夭折实嗟吁。\n\n《长生》诗诀\n\n长生管取命长荣，时日重临主性灵；更得吉时相会遇，少年及第入王庭。\n\n长生若也得相逢，生下须招祖业隆；父母妻儿无克陷，安然享福保初终。\n\n《沐浴》诗诀\n\n沐浴凶神切忌之，多成多败少人知；男人值此应孤独，女命逢之定别离。\n\n沐浴那堪吉位逢，更兼引从在其中；读书必定登科甲，莫比诸神例作凶。\n\n桃花沐浴不堪闻，叔伯姑姨合共婚；日月时胎如犯此，定知无义乱人伦。\n\n咸池无禄号桃花，酒色多因败坏家；更被凶神来克破，瘠羸病死莫咨嗟。\n\n女命若还逢沐浴，破败两三家不足；父母离乡寿不长，头男长女须防哭。\n\n《冠带》诗诀\n\n命逢冠带少人知，初主贫寒中主宜；更得贵人加本位，功成名遂又何疑。\n\n人命若还逢冠带，兄弟妻孥无陷害；因何接祖绍箕裘，只为胎中有冠盖。\n\n《临官》诗诀\n\n临官帝旺最为奇，禄贵同宫仔细推；若不状元登上第，直须黄甲脱麻衣。\n\n《帝旺》诗诀\n\n临官帝旺两相逢，业绍箕裘显祖宗；失位纵然居世上，也须名姓达天聪。\n\n《衰病死》诗诀\n\n纳音衰病死重逢，成败之中见吉凶；若得吉神来救助，变灾为福始亨通。\n\n衰病两逢兼值死，世人至老无妻子；不惟衣食不丰隆，灾病绵绵终损己。\n\n《墓库》诗诀\n\n墓库原来是葬神，一为正印细推论；相生相顺无相克，富贵之中次第分。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "木",
      "火",
      "土",
      "金",
      "水",
      "七杀",
      "正印",
      "偏印",
      "偏财",
      "伤官",
      "比肩",
      "劫财",
      "桃花",
      "阳刃",
      "魁罡",
      "禄",
      "贵人"
    ]
  },
  {
    "id": "yuanhai-zong-02-p03",
    "source": "渊海子平",
    "chapter": "总篇·渊海子平诗诀（3/3）",
    "content": "人命若还逢墓库，积谷堆财难计数；悭贪不使一文钱，至老人呼守钱虏。\n\n《绝胎》诗诀\n\n绝中逢旺少人知，却去当生命里推；反本还元宜细辩，忽然迍否莫猜疑。\n\n胎神一位难为绝，克陷妻孥家道劣；不惟朝暮走忙忙，羊狠狼贪无以别。\n\n《胎养》诗诀\n\n胎养须宜细审详，半凶半吉两相当；贵神相会应为福，恶杀重逢见祸殃。",
    "keywords": [
      "子"
    ]
  },
  {
    "id": "yuanhai-jichu-01",
    "source": "渊海子平",
    "chapter": "基础·基础",
    "content": "五干属阳，喜合。\n\n以甲为例\n\n见甲：为比肩、兄弟。\n\n见乙：为劫财、败财，克父及妻。\n\n见丙：为食神、天厨、寿星，为男。\n\n见丁：为伤官、退财、耗气，子甥。\n\n见戊：为偏财、偏妻、偏妾，克子。\n\n见己：为正财、正妻，克母，为合神。\n\n见庚：为偏官、七杀、官鬼、将星。\n\n见辛：为正官、禄马、荣神，父母。\n\n见壬：为倒食、偏印、枭神，克女。\n\n见癸：为印绶、正人、君子，产业。\n\n五干属阴，喜冲。\n\n以乙为例：\n\n见甲：为劫财、逐马，克妻。\n\n见乙：为比肩、兄弟、朋友。\n\n见丙：为伤官、小人、盗气，为侄。\n\n见丁：为食神、天厨、寿星，子孙。\n\n见戊：为正财、正妻，克母。\n\n见己：为偏财、偏妻、偏妾，克子。\n\n见庚：为正官、禄马，克父母。\n\n见辛：为偏官、七杀、官鬼，媒人。\n\n见壬：为印绶、正人、君子，忌杀。\n\n见癸：为倒食、偏印、枭神，克母。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "正官",
      "偏官",
      "七杀",
      "偏印",
      "枭神",
      "倒食",
      "正财",
      "偏财",
      "食神",
      "伤官",
      "比肩",
      "劫财",
      "禄"
    ]
  },
  {
    "id": "yuanhai-jichu-02",
    "source": "渊海子平",
    "chapter": "基础·论天干地支暗藏总诀",
    "content": "立春念三丙火用，余日甲木旺提纲。\n\n惊蛰乙木未用事；春分乙未正相当。\n\n清明乙木十日管，后来八日癸水洋；\n\n谷雨前三戊土盛，其中土旺要消详。\n\n立夏又伏戊土取；小满过午丙火光。\n\n芒种己土相当好，中停七日土高张；\n\n夏至阴生阳极利，丙丁火旺有土张。\n\n小暑十日丁火旺，后来三日乙木芳，\n\n己土三日威风盛；大暑己土十日黄。\n\n立秋十日壬水涨；处暑十五庚金良。\n\n白露七日庚金旺，八日辛兮祇独行。\n\n寒露七日辛金管，八日丁火又水降；\n\n霜降己土十五日，其中杂气取无妨。\n\n立冬七日癸水旺，壬水八日更流忙；\n\n小雪七日壬水急，八日甲木又芬芳。\n\n大雪七日壬水管；冬至癸水更潺汪。\n\n小寒七日癸水养，八日辛金丑库藏；\n\n大寒十日己土胜，术者精研仔细详。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "丑",
      "午",
      "未",
      "木",
      "火",
      "土",
      "金",
      "水"
    ]
  },
  {
    "id": "yuanhai-jichu-03",
    "source": "渊海子平",
    "chapter": "基础·又地支藏遁歌",
    "content": "子宫癸水在其中，丑癸辛金己土同；\n\n寅宫甲木兼丙戊，卯宫乙木独相逢。\n\n辰藏乙戊三分癸，巳中庚金丙戊丛；\n\n午宫丁火并己土，未宫乙己丁共宗。\n\n申位庚金壬水戊，酉宫辛金独丰隆；\n\n戌宫辛金及丁戊，亥藏壬甲是真踪。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水"
    ]
  },
  {
    "id": "yuanhai-jichu-04",
    "source": "渊海子平",
    "chapter": "基础·论五行生克制化",
    "content": "各有所喜所害例\n\n金旺得火，方成器皿；火旺得水，方成相济；水旺得土，方成池沼；土旺得木，方能疏通；木旺得金，方成栋梁。\n\n金赖土生，土多金埋；土赖火生，火多土焦；火赖木生，木多火炽；木赖水生，水多木漂；水赖金生，金多水浊。\n\n金能生水，水多金沉；水能生木，木盛水缩；木能生火，火多木焚；火能生土，土多火埋；土能生金，金多土变。\n\n金能克木，木坚金缺；木能克土，土重木折；土能克水，水多土流；水能克火，火多水热；火能克金，金多火熄。\n\n金衰遇火，必见销閒；火弱逢水，必为熄灭；水弱逢土，必为淤塞；土衰遇木，必遭倾陷；木弱逢金，必为砍折。\n\n强金得水，方挫其锋；强水得木，方泄其势；强木得火，方化其顽；强火得土，方止其焰；强土得金，方制其害。",
    "keywords": [
      "木",
      "火",
      "土",
      "金",
      "水"
    ]
  },
  {
    "id": "yuanhai-jichu-05",
    "source": "渊海子平",
    "chapter": "基础·论日为主",
    "content": "予尝观唐书所载，有李虚中者，取人所生年月日时干支生克，论命之贵贱寿夭之说，已详之矣！至于宋时，方有子平之说；取日干为主，以年为根，以月为苗，以日为花，以时为果；以生旺死绝休囚制化，决人生休咎。其理必然矣，复有何疑哉！\n\n一曰官，分之阴阳，曰官、曰杀，甲乙见庚辛也；二曰财，分之阴阳，曰正财、偏财，甲乙见戊己也；三曰生气之阴阳，曰印绶、曰倒食，甲乙见壬癸是也；四曰窃气之阴阳，曰食神、曰伤官，甲乙见丙丁是也；五曰同类之阴阳，曰劫财、曰阳刃，甲乙\n\n见甲乙是也。大抵贵贱寿夭死生，皆不出于五者；倘有妄立格局，从列其名，而无实用，其飞天禄马、倒冲井栏叉，即伤官，析而为之。举此一端，余可知矣！\n\n以日为主，年为本，月为提纲，时为辅佐。\n\n以日为主，大要看日加临于甚度，或身旺？或身弱？又看地支有何格局？金木水火土之数；后看月令中金木水火土，何者旺？又看岁运有何旺？却次日下消详。此非是拘之一隅之说也。\n\n且如甲子日生，四柱中有个申字，合用子辰为水局；次看余辰有何损益？四柱中有何字，损其甲子日主之秀气？有坏其月神，则要别制之，不要益之。论命者切不可泥之，月令消详；故表而出之。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "辰",
      "申",
      "木",
      "火",
      "土",
      "金",
      "水",
      "倒食",
      "正财",
      "偏财",
      "食神",
      "伤官",
      "劫财",
      "阳刃",
      "禄",
      "飞天禄马"
    ]
  },
  {
    "id": "yuanhai-jichu-06",
    "source": "渊海子平",
    "chapter": "基础·论月令",
    "content": "假令年为本，带官星印绶，则早年有官出自祖宗。\n\n月为提纲，带官星印绶，则慷慨聪明、见识高人。\n\n时为辅佐，平生操履。\n\n若年月日有吉神，则时归生旺之处；若凶神，则要归时制伏之乡。\n\n时上吉凶神，则年月日吉者生之，凶者制之。\n\n假令月令有用神，得父母力。\n\n年有用神，得祖宗力；时有用神，得子孙力；反此则不得力。",
    "keywords": [
      "子"
    ]
  },
  {
    "id": "yuanhai-jichu-07",
    "source": "渊海子平",
    "chapter": "基础·论太岁吉凶",
    "content": "太岁乃年中天子，故不可犯，犯之则凶。经云：“日犯岁君，灾殃必重；五行有救，其年反必招财。”\n\n且如甲日见戊年，太岁是也，克重者死。甲乙若寅卯亥未日时者，犯克岁君，决死无疑；有救则吉，乃八字庚辛巳酉丑金局也，经云：“戊己愁逢甲乙，干头须要庚辛”；或丙丁火局焚木，有灾勿咎，效此推之；或得己合甲亦解之。\n\n大抵太岁不可伤之，相生者吉；乃五行有救，其年反必为财。\n\n犯岁君者，其年必主凶丧、克妻妾及破财是非、犯上之悔；加以勾绞、空亡、咸池、宅墓、病符、死符、白虎、阳刃诸杀并临，祸患百出。神煞加临，轻重推之。\n\n日干虽不克岁，犹恐运克岁君，若加岁运冲刑、阳刃冲合，主破耗丧事；倘有贵人、禄马，解之稍吉，八字有救无虞。\n\n故云：“太岁乃众杀之主，入命未必为灾；若遇战斗之乡，必主刑于本命。”",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "子",
      "丑",
      "寅",
      "卯",
      "巳",
      "未",
      "酉",
      "亥",
      "木",
      "火",
      "金",
      "阳刃",
      "空亡",
      "禄",
      "贵人",
      "勾绞"
    ]
  },
  {
    "id": "yuanhai-jichu-08",
    "source": "渊海子平",
    "chapter": "基础·论征太岁",
    "content": "征者，战也；如臣触其君，乃下犯上之意。\n\n日干支冲克太岁曰征，运支干伤冲太岁亦曰征，太岁干支冲日干支者亦曰征；但看八字有无救助。仔细推详，百发百中。\n\n日干支合太岁干支曰晦，岁运合岁干亦然；遇此者主晦气，一年反复、欲速不达。\n\n假如：运行辛未，丙寅年。日干之壬，克太岁之丙，日支申庚，克太岁之寅甲；又忌寅刑巳、巳刑申、申刑寅。行辛未运，合太岁之木局伤官，皆不为吉；其年甲午月火旺，战克己土，乙木生所为战，故死于非命矣！",
    "keywords": [
      "甲",
      "乙",
      "丙",
      "己",
      "庚",
      "辛",
      "壬",
      "寅",
      "巳",
      "午",
      "未",
      "申",
      "木",
      "火",
      "土",
      "伤官"
    ]
  },
  {
    "id": "yuanhai-jichu-09",
    "source": "渊海子平",
    "chapter": "基础·论大运",
    "content": "夫大运者，以天干曰“五运”，地支曰“六气”，故名“范气”。\n\n子平之法，大运看支，岁君看干，交运同接木。何也？且干支二字，六十甲子之说，用花字；若天干、地支得其时，则自然开花结子盛矣！月令者，天元也，今运就月上起，譬之树苗，树之见苗，则知名；月之用神，则知其格，故谓交运如同接木。然，命有根花实者何？正合此意也，岂不宜矣！\n\n出癸入甲，如返汗之人；且如甲戌接癸亥，此乃干支接木。\n\n丑运交寅，辰交巳，未交申，戌交亥，此乃转角接木。\n\n东南西北四方转角，谓之接木；格局凶者死，格局善者灾。\n\n寅卯辰一气，申酉戌一气，亥子丑一气；气之相连，皆非接木之说。\n\n且如甲乙得寅卯运，名曰劫财败财，主克父母及克妻、破财争斗之事；行丙丁巳午运，名伤官，主克子女、讼事、囚系；庚辛申酉七杀官乡，主得名，发越太过，则灾病恶疾；行壬癸亥子生气印绶运，主吉庆增产；辰戌丑未戊己财运，主名利皆通。此乃死法譬喻\n\n，须随格局喜忌推之，不可执一；妙在识其通变，拙说如神。\n\n干旺宜行衰运，干弱宜旺运；正乃干弱求气旺之藉，有余则不足之营，须要通变。更兼孤害、空亡、勾绞、丧门、吊客、宅墓、病、死、官符、白虎诸杀推之，其验如神。\n\n又一法：阳刃桃花、伏吟返吟、休、囚、死、绝、衰、败者凶。遇帝旺、临官、禄马、贵人、生、养、冠带、库者吉；如空者凶。空者返吉，吉者返凶。\n\n大运不宜与太岁相克、相冲者凶；更刑、冲、相克者亦忌。\n\n岁冲克运者吉；运克岁者凶，格局不吉者死。\n\n岁运相生者吉，禄马、贵人、合交互者亦吉。\n\n宜仔细推之，无有不应验者矣！",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "七杀",
      "伤官",
      "劫财",
      "桃花",
      "阳刃",
      "空亡",
      "禄",
      "贵人",
      "勾绞"
    ]
  },
  {
    "id": "yuanhai-jichu-10",
    "source": "渊海子平",
    "chapter": "基础·论疾病",
    "content": "夫疾病者，乃精神气血之所主，各有感伤；内曰“脏腑”，外曰“肢体”。\n\n八字干支，五行生克之义，取伤重者而断之；五行干支太旺、不及俱病。金主刀刃刑伤，水乃溺舟而死，木乃悬梁自缢、虎啖蛇嗔，火则夜眠颠倒、蛇伤烧焚，土乃山崩石压、泥陷墙崩。\n\n且如生命，天干内府所属，诗曰：“甲肝，乙胆，丙小肠，丁心，戊胃，己脾乡，庚是大肠，辛属肺，壬是膀胱，癸肾脏。”\n\n天干外支所属：“甲头，乙项，丙肩求，丁心，戊胁，己属腹，庚系人脐，辛为股，壬胫，癸足自来求。”\n\n“子疝气，丑肚腹，寅臂肢，卯目手，辰背胸，巳面齿，午心腹，未脾胸，申咳疾，酉肝肺，戌背肺，亥头肝。”\n\n肝乃肾家苗，肾乃肝之主。\n\n肾通于眼，胆藏魂，肝藏魄，肾藏精，心藏神，脾藏气。\n\n木命见庚辛申酉多者，肝胆病。内则惊精虚怯、痨瘵呕血、头眩目暗、痰喘头风脚气、左瘫右痪、口眼歪斜、风症筋骨疼痛；外则皮肤干燥、眼目之疾、发须疏少、颠扑手足、损伤之患；女生堕胎、血气不调；小儿急慢惊风、夜啼咳嗽。经云：“筋骨疼痛，盖因\n\n木被金伤。”\n\n火命见水及亥子旺地，主小肠、心经之患。内则颠哑、口心疼痛、急缓惊风、秃舌口咽哑、潮热发狂；外则眼暗失明、小肠肾气、疮毒脓血；小儿痘疹癣疮；妇女干血淋漓。火主燥，面色红赤，经云：“眼暗目昏，多是火遭水克。”\n\n土命见木及寅卯旺乡，主脾、胃经受伤。内主膈食翻胃气噎、蛊胀泄泻黄肿、不能饮食、吃物拣择、呕吐脾伤；外则左手口腹有疾、皮肤燥涩；小儿疳病脾黄。土主温，多淹滞，面色痿黄，经云：“土虚乘木旺之乡，脾伤定论。”\n\n金命见火及巳午旺处，主大肠、肺经受病。咳嗽喘吐、肠风痔漏、魑魅失魂、劳怯之症；外则皮肤枯燥、疯鼻赤疽痈，皆脓血之咎。经云：“金弱遇火炎之地，血疾无疑。”\n\n水命见土及四季旺月，主膀胱、肾经受病。内则遗精白浊、盗汗鬼交、虚损耳聋、伤寒感冒；外则牙痛疝气、偏坠腰疼、肾气淋沥、吐泻疼痛之病；女人主胎崩漏白带。水主寒，面赤黧黑，经云：“下元冷疾，只缘水值土伤。”",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水"
    ]
  },
  {
    "id": "yuanhai-jichu-11",
    "source": "渊海子平",
    "chapter": "基础·论性情",
    "content": "性情者，乃喜怒哀乐爱恶欲之所发，仁义礼智信之所布，父精母血而成形；皆金木水火土之关系也。\n\n且如木曰曲直，味酸，主仁。恻隐之心、慈祥恺悌、济物利民、恤孤念寡、恬静清高、人物清秀、体长、面色青白，故云：“木盛多仁”。太过则折，执物性偏；不及少仁、心生妒意。\n\n火曰炎上，味苦，主礼。辞让之心、恭敬威仪、质重淳朴、人物面上尖下圆、印堂窄、鼻露窍、精神闪烁、言语辞急、意速心焦、面色或青赤、坐则摇膝。太过则足恭聪明、性燥须赤；不及则黄瘦、尖巧妒毒、有始无终。\n\n金曰从革，味辛辣也，主义。羞恶之心、仗义疏财、敢勇豪杰、知廉耻、主人中庸、骨肉相应、方面白色、眉高眼深、高鼻耳仰、声音清响、刚毅有决。太过则自无仁心、好斗贪欲；不及则多三思、少果决悭吝、作事挫志。\n\n水曰润下，味咸，主智。是非之心、志足多谋、机关深远、文学聪明、谲诈飘荡、无力倾覆、阴谋好恶。太过则孤介硬吝、不得众情、沉毒狠戾、失信颠倒；不及则胆小无谋，反主人物瘦小。\n\n土曰稼穑勾陈，味甘，主信。诚实之心、敦厚至诚、言行相顾、好敬神佛、主人背圆腰阔、鼻大口方、眉目清秀、面如墙壁而色黄、处事不轻、度量宽厚。太过则愚朴、古执如痴；不及则颜色似忧、鼻低面偏、声重浊、朴实执拗。\n\n且如日干弱，则退缩怕羞；日干强，则妄诞，执一自傲。以上自以轻重言之，万无一失。",
    "keywords": [
      "辛",
      "木",
      "火",
      "土",
      "金",
      "水"
    ]
  },
  {
    "id": "yuanhai-jichu-12",
    "source": "渊海子平",
    "chapter": "基础·干支体象天干",
    "content": "《甲》甲木天干作首排，原无枝叶与根莇；欲存天地千年久，直向沙泥万丈埋。断就栋梁金得用，化成灰炭火为灾；蠢然块物无机事，一任春秋自往来。\n\n《乙》乙木根莇种得深，只宜阳地不宜阴；漂浮最怕多逢水，刻断何当苦用金。南去火炎灾不浅，西行土重祸尤侵；栋梁不是连根木，辨别工夫好用心。\n\n《丙》丙火明明一太阳，原从正大立纲常；洪光不独窥千里，巨焰犹能遍八荒。出世肯为浮木子，传生不作湿泥娘；江湖死水安能克，惟怕成林木作殃。\n\n《丁》丁火其形一烛灯，太阳相见夺光明；得时能铸千金铁，失令难閒一寸金。虽少干柴犹可引，纵多湿木不能生；其间衰旺当分晓，旺比一炉衰一檠。\n\n《戊》戊土城墙堤岸同，振江河海要根重；柱中带合形还壮，日下乘虚势必崩。力薄不胜金漏泄，功成安用木疏通；平生最要东南健，身旺东南健失中。\n\n《己》己土田园属四维，坤深能为万物基；水金旺处身还弱，火土功成局最奇。失令岂能埋剑戟，得时方可用閏基；漫夸印旺兼多合，不遇刑冲总不宜。\n\n《庚》庚金顽钝性偏刚，火制功成怕水乡；夏产东南过煅炼，秋生西北亦光芒。水深反是他相克，木旺能令我自伤；戊己干支重遇土，不逢冲破即埋藏。\n\n《辛》辛金珠玉性通灵，最爱阳和沙水清；成就不劳炎火煅，资扶偏爱湿泥生。水多火旺宜西北，水冷金寒要丙丁；坐禄通根身旺地，何愁厚土没其形。\n\n《壬》壬水汪洋并百川，漫流天下总无边；干支多聚成漂荡，火土重逢涸本源。养性结胎须未午，长生归禄属乾坤；身强原自无财禄，西北行程厄少年。\n\n《癸》癸水应非雨露么，根通亥子即江河；柱无坤坎还身弱，局有财官不尚多。申子辰全成上格，寅午戌备要中和；假饶火土生深夏，西北行程岂太过。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "寅",
      "辰",
      "午",
      "未",
      "申",
      "戌",
      "亥",
      "木",
      "火",
      "土",
      "金",
      "水",
      "禄"
    ]
  },
  {
    "id": "yuanhai-shishen-01",
    "source": "渊海子平",
    "chapter": "十神·论伤官",
    "content": "伤官者，其验如神。\n\n伤官务要伤尽；伤之不尽，官来乘旺，其祸不可胜言。伤官见官，为祸百端。\n\n倘月令在伤官之位，及四柱配合、作事皆在伤官之处；又行身旺乡，真贵人也。\n\n伤官主人多才艺、傲物气高，常以天下之人不如己；而贵人亦惮之，众人亦恶之。\n\n运一逢官，祸不可言；或有吉神可解，必生恶疾以残其躯；不然运遭官事。\n\n如运行剥官，财神不旺，皆是安享之人。\n\n仔细推详，万无一失矣！\n\n又云，伤官者，我生彼之谓也；以阳见阴，阴见阳，亦名盗气。\n\n印绶若伤尽，不留一点；身弱忌官星，不怕七杀。\n\n如甲用辛官，如丁火旺，能生土财；最忌见官星，亦要身旺。\n\n若伤官不尽，四柱有官星露；岁运若见官星，其祸不可胜言。\n\n若伤官伤尽，四柱不留一点；又行旺运及印绶运，却为贵也。\n\n如四柱中虽伤尽官星；身虽旺，若无一点财气，只为贫薄。\n\n如遇伤官者，须见其财为妙；是财能生官也。\n\n如用伤官格者，支干、岁运，都要不见官星；如见官星，谓之伤官见官，为祸百端。\n\n用伤官格局，见财方可用。\n\n伤官之杀，甚如伤身七杀，其验如神。\n\n年带伤官，父母不全；月带伤官，兄弟不完；日带伤官，妻妾不完；时带伤官，子息无传。\n\n其余伤官，务要伤尽，则吉，见财方可；轻则远窜之灾，重则刑辟之难。\n\n伤官有战，其命难存。\n\n若月令在伤官之位，及四柱相合，皆在伤官之处；如行身旺乡，贵命也。\n\n伤官之人，多负才傲物，常以他人不如己；君子恶之，小人畏之。\n\n逢官运，无财救，必主大灾；不然主暗昧恶疾，以残其身；或运遭官刑矣！\n\n如四柱虽伤尽官星，身弱逢财运发福，是为伤官见财。\n\n仔细推详，万无一失。\n\n又云，四柱有官而被祸重，四柱无官而被祸则浅。\n\n大凡四柱见官者，或见伤官而取其财；财行得地则发，行败财之地必死。如运支内无财运，干虚露亦不可也。\n\n如【乙亥，己丑，丁亥，庚戌】：丁以壬为官。丑戌本为伤官，只是丑为金库，又时上有庚字作财；此人行申酉限如意，入金脱气遂死矣！\n\n大抵伤了官星，行官运则灾连；太岁亦然。\n\n伤官伤尽最为奇，尤恐伤多返不宜；此格局中千变化，推寻须要用心机。\n\n火土伤官宜伤尽；金水伤官要见官；木火见官官有旺；土金官去返成官；惟有水木伤官格，财官两见始为欢。\n\n伤官不可例言凶，有制还他衣禄丰；干上食神支带合，儿孙满眼寿如松。\n\n伤官遇者本非宜，财有官无是福基；时日月伤官格局，运行财旺贵无疑。\n\n伤官伤尽最为奇，若有伤官祸便随；恃己凌人心好胜，刑伤骨肉更多悲。\n\n伤官不可例言凶，辛日壬辰贵在中；生在秋冬方秀气，生于四季主财丰。\n\n丙火多根土又连，或成申月或成干；但行金水升名利，火土重来数不坚。\n\n《伤官说》\n\n伤官若伤尽，却喜见官星。\n\n伤官若论财，见祸不轻来。\n\n伤官若用印，克杀不如刑。\n\n伤官若论财，带合有声名。\n\n伤官用财，不宜印乡。\n\n伤官见官，印运不妨。\n\n杂气财官，印俱不忌。\n\n两戊合一癸，得再嫁。\n\n妻财受克，生子不育。\n\n印绶比肩，不忌财乡。\n\n印绶多根，身旺必贫。\n\n印绶被伤，克父母。\n\n官杀混杂，克父母。\n\n财多身弱，克父母。\n\n干与支同克妻。\n\n辛卯、戊寅不怕杀多。\n\n女命比肩，即姊妹贪合，多谎诈。\n\n财有劫，不怕露就杀。\n\n火命人最好，月支属火，干头有木提出火矣！\n\n癸酉弱格，见杀必凶。\n\n官贵太盛，旺处必倾。\n\n土命不论胞胎，只论日时，不怕官杀混杂；阳干方论，阴干不取。\n\n子怕寅午火，不怕水。寅木不怕金。巳金不怕火。己土不怕木。午火不怕水。未同申金不怕水。己土戌土不怕木。卯木怕酉金。辰土怕寅木。乙日五月不怕杀。\n\n四柱元有病，要去病；不去病不发。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "七杀",
      "食神",
      "伤官",
      "比肩",
      "禄",
      "贵人",
      "伤官格",
      "伤官见官",
      "官杀混杂"
    ]
  },
  {
    "id": "yuanhai-shishen-02",
    "source": "渊海子平",
    "chapter": "十神·论食神",
    "content": "食神者，生我财神之谓也；如甲属木，丙属火，名盗气，故谓之“食神”。何也？殊不知丙能生我戊土中食丙之戊财，故以此名之也。\n\n命中带此者，主人财厚食丰、腹量宽洪、肌体肥大、优游自足、有子息、有寿考。\n\n恒不喜见官星，忌倒食，恐伤其食神；喜财神相生。\n\n独一位见之，则为福人；然终亦不清。\n\n却喜身旺，不喜印绶，亦恐伤其食神也。\n\n如运得地，方可发福；大概与财神相似。\n\n如：丁见己为食神，有一丑巳合起金局得之为财；又喜身不弱，所以有官亦有寿也。\n\n如：此命见三乙为食神，见巳酉丑合局为印绶，又有三乙化为伤官。癸用乙为食神，被金局来克乙木，再被三乙木并卯旺克我官；所以名利都无成也。\n\n食神有气胜财官，先要他强旺本干；若是反伤来夺食，忙忙辛苦祸千般。\n\n食神无损格崇高，甲丙庚壬贵气牢；丁己乙辛多福禄，门阑弧矢出英豪。\n\n甲人见丙本盗气，丙去生财号食神；心宽体胖衣禄厚，若临印绶主孤贫。\n\n申时戊日食神奇，惟在秋冬福禄齐；甲丙卯寅来克破，遇而不遇主孤凄。\n\n寿元合起最为奇，七杀何忧在岁时；禁凶制杀干头旺，此是人间富贵儿。\n\n食神居先杀居后，衣禄无亏富贵厚；食神近杀却为殃，终日尘寰慢奔走。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "巳",
      "申",
      "酉",
      "木",
      "火",
      "土",
      "金",
      "七杀",
      "倒食",
      "食神",
      "伤官",
      "禄"
    ]
  },
  {
    "id": "yuanhai-shishen-03",
    "source": "渊海子平",
    "chapter": "十神·正官论",
    "content": "夫正官者，甲见辛之类；乃阴见阳为官，阳见阴为鬼，阴阳配合成其道也。\n\n大抵要行官旺乡，月令是也。月令者，提纲也。看命先看提纲，方看其余。\n\n既曰正官，运复行得官旺之乡、或是有成局；又行不得伤官之地，并金财旺之乡，皆是作福之处。\n\n正官乃贵气之物，大忌刑冲破害；及于年月时干，皆有官星隐露，恐福渺矣！又须看年时上别有是何入格？作福去处，？方可断其吉凶。\n\n茍一途而执取之，则不能通变，必有差之毫厘，谬以千里之患，经曰：“通变以为神者”是也。\n\n正官或多，反不为福。何以言之？盖人之命，宜得中和之气，太过与不及同；中和之气为福厚，偏党之克为灾殃。\n\n既用提纲作正官，年时支干位，或有一偏官便杂矣！不可不仔细以轻重推测也。\n\n又曰，于月令得之是也，喜身旺、印绶。\n\n如甲用辛官，喜土生官；最怕刑冲破害、阳刃七杀，为贫命；如时干逢杀，乃官杀混杂。盖四柱有刑冲破害，皆未为贵命看。\n\n官来克我，我去克官不为害。\n\n一位若两官不妨。\n\n若月令中有正官，时干支有偏官，便难以正官言之。\n\n且如甲用辛为官，生于八月中气之后，金旺在酉，故谓之正官；如天干不透出辛字，却地支有巳酉丑，虽不能于八月中气之后，亦可言官。大要身旺，时辰归于甲木旺处。\n\n如岁时透出正官，地支又有官格，却不拘八月中气之后。\n\n大率官星须得印绶、身旺则发；若无伤官破印，身不弱者便为贵命。\n\n如命中有官星，而行伤官之运，则不吉；必待印绶、官星旺运可发，必得官。\n\n正官须在月中求，无破无伤贵不休；玉勒金鞍真富贵，两行旌节上皇州。\n\n正气官星月上推，无冲无破最为奇；中年岁运来相助，将相公侯总可为。\n\n正官仁德性情纯，词馆文章可立身；官印相生逢岁运，玉堂金马坐朝臣。\n\n正官大抵要身强，气弱须求运旺方；岁运更逢生旺地，无冲无破是荣昌。\n\n己干为主透官星，须要提纲见丙丁；金水相生成下格，火来拘聚旺财名。\n\n辛日透丙月逢寅，格中返化发财根；官星不许重相见，运到冲刑怕酉申。\n\n八月官星得正名，格中大怕卯和丁；若还柱内去其忌，运亦如之贵显名。",
    "keywords": [
      "甲",
      "丙",
      "丁",
      "己",
      "辛",
      "丑",
      "寅",
      "卯",
      "辰",
      "巳",
      "未",
      "申",
      "酉",
      "木",
      "火",
      "土",
      "金",
      "水",
      "正官",
      "偏官",
      "七杀",
      "伤官",
      "词馆",
      "阳刃",
      "官杀混杂"
    ]
  },
  {
    "id": "yuanhai-shishen-04",
    "source": "渊海子平",
    "chapter": "十神·论偏官",
    "content": "夫偏官者，盖甲木见庚金之类；阳见阳，阴见阴，乃谓之偏官，不成配偶，犹如经言：“二女不能同居，二男不可并处”是也。\n\n偏官即七杀，要制伏，盖偏官七杀即小人；小人无知，多凶暴，无忌惮，乃能劳力以养君子，而服役护御君子者。小人也，惟是不惩不戒，无术以控制之，则不能驯伏而为用；故，杨子曰：“御得其道，则驯伏或作使；御失其道，则狙诈或作敌。”小人者，狙诈也，要控御得其道矣；一失控御，小人得权，则祸立见矣！\n\n经曰：“人有偏官，如抱虎而眠，虽借其威，足以摄群畜；稍失关防，必为其噬脐，不可不虑也。”如遇三刑俱全、阳刃在日及时、又有六害；复遇魁罡相冲，如是人之凶不可具述。\n\n制伏得位，运复经行制伏之乡，此大贵之命也。\n\n茍于前者，凶神俱聚，运游杀旺之乡，凶害有不可言者可知也。\n\n如有一杀，而制伏有二三，复行制伏之运，反不作福。何以言之？盖尽法无法，虽猛如狼，不能制伏矣！是又不可专言制伏，要须轻重得所；不可太甚，亦不可不及。须仔细审详而言，则祸福如影响矣！\n\n又云，有制伏则为偏官，无制伏则为七杀；譬诸小人，御之得其道则可使，失其道则难敌，在吾控御之道何如耳！\n\n凡见此杀，勿便言凶，殊不知带此杀者，多有贵命。如遇三刑六害、或阳刃魁罡相冲，如是之凶，不可谓之制伏；但运行制伏，此贵人命也。茍如前凶神俱聚，其运复行杀旺之乡，祸不可言。\n\n大抵偏官七杀，最喜身旺、有制伏为妙。元有制伏，可行杀旺之方；元无制伏，可行制伏之运。\n\n身旺化之，得为偏官；身弱无制伏，则为七杀。\n\n制伏复行制伏运，谓之大运，则为偏官无余烬矣！\n\n月中之气，怕冲与阳刃。其本身弱，若杀强则难制；如身强杀浅，则是假杀为权刃。\n\n如曰七杀不怕刑冲。宜详之！\n\n偏官如虎怕冲多，运旺身强岂奈何；身弱虎强成祸患，身强制伏贵中和。\n\n偏官偏印最难明，上下相生有利名；四库坐财宜向贵，等闲平步出公卿。\n\n戊己若逢见官杀，局中金水更加临；当生有火宜逢火，火退愁金怕木侵。\n\n偏官有制化为权，唾手登云发少年；岁运若行身旺地，功名大用福双全。\n\n偏官不可例言凶，有制还他衣禄丰；干上食神支又合，儿孙满眼福无穷。\n\n阴癸多逢己字伤，杀星须用木来降；虽然名利能高显，争奈平生寿不长。\n\n六丙生人亥子多，杀星拘印返中和；东方行去兴名利，运到西方事转磨。\n\n春木无金不是奇，金多犹恐反遭危；格中取得中和气，福寿康宁百事宜。",
    "keywords": [
      "甲",
      "丙",
      "戊",
      "己",
      "庚",
      "癸",
      "子",
      "亥",
      "木",
      "火",
      "金",
      "水",
      "偏官",
      "七杀",
      "偏印",
      "食神",
      "阳刃",
      "魁罡",
      "禄",
      "贵人"
    ]
  },
  {
    "id": "yuanhai-shishen-05",
    "source": "渊海子平",
    "chapter": "十神·论七杀",
    "content": "夫七杀者，亦名偏官，喜身旺合杀、喜制伏、喜阳刃；忌身弱、忌见财，生忌无制。\n\n身旺有气为偏官，身弱无制为七杀。\n\n凡有此杀不可便言凶？有正官不如有偏官，多有巨富大贵之人；惟其身旺合杀为妙。\n\n如甲以庚为七杀，喜丙丁制之；乙合之，谓之“贪合忘杀”。\n\n七杀却宜制伏，亦不要制之太过；盖物极则反为祸矣！\n\n身旺又行身旺之运为福。\n\n如身弱又行身弱之乡，祸不旋踵。\n\n四柱中元有制伏，喜行七杀运；元无制伏，七杀出为祸。\n\n如行身旺乡，更有阳刃，贵不可言；但忌财旺，财能生杀故也。岁运临之，身旺亦多灾；身弱尤甚。\n\n甲申、乙酉、丁丑、戊寅、己卯、辛未、癸未，此七日生主杀，性急伶俐、心巧聪明。\n\n如见杀多者，主人凶夭贫薄；月见之重，时见之轻。何也？日七杀，只一位见之，如年时再见，杀多为祸；却要制伏之乡，又要身旺有制伏为权，最怕冲与阳刃大凶。\n\n时七杀只一位，要本身旺，如年月时三处有制伏为福；却要行杀旺运，运三合得地亦发；若无制伏，则要行制伏为福。\n\n行杀旺运无制伏，则祸作。\n\n时上七杀，却不怕阳刃，而亦不畏冲。\n\n如：此命身旺，生于六月之中，岁干透出辛丑为七杀；喜得丙子合辛丑之杀，乃贵而有权。\n\n如：此命身弱，见火局，又见月令丙寅七杀，时又见丙子；火克庚金，金死于子，身弱杀旺，又无制伏，宜乎带病贫薄。\n\n如：此命身旺，见二戊为七杀，引归于巳；丁与壬合，戊与癸合，金又长生于巳，戊禄在巳；乃壬戊二字俱旺，所以贵也。\n\n《论官星太过》\n\n如壬癸生人，四柱是辰戌丑未巳午，天干不露官星与杀，则官杀暗藏于中为多。若四柱元有为好；若无制伏，须行木运，与三合木局亦好。\n\n大凡官星多则杂，务要除而清之，乃可发福。\n\n若官星多又行官运，亦不济事。\n\n《论官杀混杂要制伏》\n\n官星要纯，不要杂。\n\n假如甲木用辛金为官，若年是辛，月是酉，时上亦是死官，虽多尽不妨，盖纯一尽好；若有金或庚申，则混杂为杀，以伤其身。要行火乡制伏，则发福也。余仿此也。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "木",
      "火",
      "金",
      "正官",
      "偏官",
      "七杀",
      "阳刃",
      "禄",
      "官杀混杂"
    ]
  },
  {
    "id": "yuanhai-shishen-06",
    "source": "渊海子平",
    "chapter": "十神·论印绶",
    "content": "所谓印？生我者，即印绶也，经曰：“有官无印，即非真官；有印无官，反成其福。”何以言之？大抵人生得物以相助相生相养，使我得万物之见成，岂不妙乎；故主人多智虑，兼丰厚。\n\n盖印绶畏财，主人括囊。故四柱中及运行官贵，反成其福，盖官鬼能生我；只畏其财，而财能反伤我。\n\n此印绶之妙者，多是受父母之荫、承父之赀财，见成安享之人；若又以两三命相并，当以印绶多者为上。\n\n又主一生少病、能饮食。\n\n或若财多乘旺，必多淹留。\n\n虽喜官鬼，而官鬼多或入格，又不可专以印绶言之。\n\n假如，甲乙日得亥子月生，丙丁日得寅卯月生，戊己日得巳午月生，庚辛日得辰戌丑未月生，壬癸日得申酉月生者是也，其余以类言之。最怕行印绶死绝之运；或运临死绝，复有物以窃之，即入黄泉，无可疑也。\n\n夫印绶者，生我之谓也，亦名生气。以阳见阴，以阴见阳，谓之正印；阳见阳，阴见阴，谓之偏印。喜官星生印，忌财旺破印。\n\n如甲人生亥子月中，水为印，忌火伤官，忌土破印，要行生旺之乡，怕行死绝之地；若行死绝之地，或有物以伤之，则危矣！\n\n印绶之人智虑、一生少病、能饱食丰厚、享见成财禄；若两三命相并，当以印绶多者取之。\n\n最忌财来乘旺，必生淹滞。\n\n若官鬼多，或入别格，又不可专以印绶论。\n\n大凡月与时上见者为妙；而月上最为紧要。\n\n先论月气之后有生气，必得父母之力；年下有生气，必得祖宗之力；于时上见之有生气，必得子孙之力，寿元耐久，晚景优游。\n\n如带印绶，须带官星，谓之官印两全，必为贵命。若官星虽见成，得父母力，为福亦厚也；须行官星运便发，或行印绶运亦发。\n\n若用官不显，用印绶为妙；最怕四柱中岁运临财乡，以伤其印。\n\n若伤印，主破家离祖、出赘；又临死绝之地，若非降官失职，必夭其寿。\n\n如：此命癸日生于七月中气之后，月时皆是庚申，自坐金库，所以印绶；岁干又透出戊官，谓之官印两全，极为贵命。\n\n如：此日用癸为印，印却旺；缘无财星相助，发福不厚也。\n\n如：此日戊用丁为印绶，有寅午戌火局为好；不合时上壬子水旺，财能冲印，所以失明。生气是丙丁火属木故也。\n\n如：此命用卯为印，用癸为官，年在卯日在辰，所以官印两全，少年清要。至四十二、三岁，癸亥运亦不妨；至庚申年，水七杀生于申，乃被庚申破印，故不吉也。\n\n月逢印绶喜官星，运入官乡福必清；死绝运临身不利，后行财运百无成。\n\n印绶官星运气纯，偏官多遇转精神；如行死绝并财地，无救番为泉下人。\n\n印绶无亏享福田，为官承荫有田园；家膺宣敕盈财谷，日用盘缠费万钱。\n\n印绶无亏靠祖宗，光辉宅产耀门风；流年运气逢官旺，富贵双全步月宫。\n\n月生日主喜官星，运入官乡禄必清；容貌堂堂多产业，官居廊庙作公卿。\n\n重重生气若无官，当作清高技艺看；官杀不来无爵禄，总为技艺也孤寒。\n\n重重印绶格清奇，更要支干仔细推；支上咸池干带合，风流浪荡破家儿。\n\n印绶干支喜自然，功名豪富禄高迁；若逢财运来伤印，退职休官免祸愆。\n\n印绶重重享见成，食神只恐暗相刑；早年若不归泉世，孤苦离乡宿疾萦。\n\n丙丁卯月多官杀，四柱无根怕水乡；湿木不生无焰火，身荣除是在南方。\n\n印绶不宜身太旺，纵然无事也平常；除非元命多官杀，却有声名作栋梁。\n\n壬癸逢申嫌火破，格中有土贵方知；北方水运皆为吉，如遇寅冲总不宜。\n\n木逢壬癸水漂流，日主无根罔度秋；岁运若逢财旺运，返凶为吉遇王侯。\n\n贪财坏印莫言凶，须要参详妙理通；运若去财还作福，再行财运寿元终。\n\n印绶如经死绝乡，怕财仍旧怕空亡；逢之定主多凶祸，落水火刑自缢伤。\n\n印绶干头重见比，如行运助必伤身；莫言此格无奇妙，运入财乡福禄真。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "偏官",
      "七杀",
      "正印",
      "偏印",
      "食神",
      "伤官",
      "空亡",
      "禄"
    ]
  },
  {
    "id": "yuanhai-shishen-07",
    "source": "渊海子平",
    "chapter": "十神·论倒食",
    "content": "夫倒食者，冲财神之谓也；一名“吞啖煞”。用财神大忌见之，用食神亦忌见之。\n\n倒食者，如甲见壬之类。如甲见丙为食神，能生土财；然壬克丙火，丙火不能生甲木之土财，所谓甲用食神，大忌见之。\n\n凡命中带此二者，主福浅寿薄。\n\n又见庚为七杀，得丙丁火制之，怕见水，反为祸矣！凡命中犯此者，犹尊长之制我身，不得自由也。作事进退悔懒、有始无终、财源屡成屡败、容貌攲斜、身品矮小、胆怯心慌，凡事无成也。\n\n如：此命己亥日，己临亥上，身弱于亥；加以亥卯未木局克身，年月时透出三丁食己。幼年行南方运，赖火生土，身犹旺；纔交乙巳运，为己之七杀，引出亥卯未木局，岁运癸亥，所以死矣！此命非但倒食七杀之祸，而癸亥年与生杀坏印之说同义也。\n\n如：此命甲戌日，甲见丙食神，生于正月，甲木旺，身与食神俱旺，本是贵命；不合时上壬申，壬水伤其丙火，申金冲其寅木；又申中有庚七杀，所以利名无成。行己巳运金生之地，见庚子年；庚金为七杀，又见子水，死于非命。",
    "keywords": [
      "甲",
      "乙",
      "丙",
      "丁",
      "己",
      "庚",
      "壬",
      "癸",
      "子",
      "寅",
      "卯",
      "巳",
      "未",
      "申",
      "戌",
      "亥",
      "木",
      "火",
      "土",
      "金",
      "水",
      "七杀",
      "倒食",
      "食神"
    ]
  },
  {
    "id": "yuanhai-shishen-08",
    "source": "渊海子平",
    "chapter": "十神·论偏财",
    "content": "何谓之偏财？盖阳见阳财，阴见阴财也。然而偏财者，乃众人之财也，只恐兄弟姊妹有夺之，则福不全；若有官星，祸患百出。\n\n故曰：偏财好出、亦不惧藏，惟怕有以分夺，反空亡耳；有一于此，官将不成、财将不住。\n\n经曰：“背禄逐马，守穷途而凄惶也。”\n\n财弱亦待历旺乡而荣。\n\n财盛无所往而不妙，且恐身势无力耳。\n\n偏财主人慷慨、不甚吝财，惟是得地不止。\n\n财丰亦能官旺，何以言之？盖，财盛自生官矣，但为人有情而多诈。\n\n盖，财能利己，亦能招谤，运行旺相，福禄俱臻。只恐太旺，兄弟必多破坏，亦不美。\n\n财多，须看财与我之日干强弱相等，行官乡便可发禄。\n\n若财盛而身弱，运至官乡，是既被财之盗气，复被官之克身；非惟不发禄，亦防祸患。\n\n如命四柱中元带官星，便作好命看；若四柱中兄弟辈出，纵入官乡，发禄必渺矣！\n\n故曰：“要在识其变通”矣！",
    "keywords": [
      "己",
      "偏财",
      "空亡",
      "禄"
    ]
  },
  {
    "id": "yuanhai-shishen-09",
    "source": "渊海子平",
    "chapter": "十神·论正财",
    "content": "何谓之正财？犹如正官之意；是阴见阳财，阳见阴财。大抵正财，吾妻之财也。人之女赀财以事我，必精神康强，然后可以享用之；如吾身方且自萎懦而不振，虽妻财丰厚，但能目视，终不可一毫受用。\n\n故财要得时，不要财多。\n\n若财多则自家日本有力，可以胜任，当化作官。\n\n天元一气，羸弱贫薄难治。是乐于身旺，不要行克制之乡；克制者，官鬼也。\n\n又怕所生之月令，正吾衰病之地，又四柱无父母以生之；反喜财，又有见财，谓之财多。\n\n力不任财，祸患百出；虽少年经休囚之位，故不如意，事多频并。或中年或末年，复临父母之乡，或三合可以助我者；则勃然而兴，不可御也。\n\n倘少年乘旺，老在脱局，不惟穷途凄惶，兼且是非纷起。\n\n盖，财者，起争之端也。\n\n若或四柱相生，别带贵格，不值空亡；又行旺运，三合财生，是皆贵命。其余福之浅深，皆随入格轻重而言之。\n\n财多生官，要须身健。\n\n财多盗气，本自身柔，年运又或伤财，必生奇祸；或带刑并七杀，凶不可言也。\n\n又云，正财者，喜身旺、印绶，忌官星、忌倒食、忌身弱、比肩劫财。不可见官星，恐盗财之气也；喜印绶者，能生身主弱故也。\n\n且如甲日用己为正财；如身弱，其祸立至。\n\n凡人命带财下生，须出富豪；不螟蛉，必庶出、或冲父母。\n\n身旺无劫财，无官星为妙。\n\n若命中有官星得地，运行喜财星多生官。\n\n兼有财星得地，运行忌见官星，恐克其身；怕身弱也。\n\n大抵财不论偏正，皆喜印绶，必能发福。\n\n如：此命丁日身坐财之地，又见巳酉丑金局，故主财旺。盖金得木库居未，能生丁火，故身旺能当其财；运行东南方，宜乎巨富。丁用壬官，用庚金为财，生壬官；身入旺乡，必能发福。\n\n凡用财，不见官星为妙。\n\n如：此命丙日见三申为财，岂不美哉！丙用癸官，用辛为财，见三申一酉为财，故旺。盖缘日弱，火病申死酉，乃为无气，运行西方金乡，身弱太甚；财旺生鬼，败克其身，故不能胜其财，所以贫也。\n\n如：此命辛日坐酉，乙年坐卯，身与财俱旺；又得癸未食神，戊子印绶助之，宜乎巨富贵也。\n\n如：此命甲日生于四月下旬，并透出丙丁火，生其月中之戊土；时又归禄于寅，故财旺矣！然甲木身亦旺。早年行戊午己未运，迤逦行辛酉运，乃见官星则凶；壬戌运有壬克丙，伤官食神之中，失官去财，死丧合家；值五十九岁，入癸亥身旺运，稍可安逸；六十五岁，逢壬辰年死矣。\n\n初运伤官见财格，取戊土为财，所以戊午己未二运大旺生土，故财厚矣；及至庚申辛酉西方见官，故凡事费力；虽癸亥为甲木之印绶，然亦忌火冲水，亥中又有壬水。壬辰透出壬水，运中、命中元有之辰， 死无疑矣！凡伤官见财格，忌见官星，只喜见财。大忌壬水克火，则火不能生甲木之土财也。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "正官",
      "七杀",
      "倒食",
      "正财",
      "食神",
      "伤官",
      "比肩",
      "劫财",
      "空亡",
      "禄"
    ]
  },
  {
    "id": "yuanhai-geju-01",
    "source": "渊海子平",
    "chapter": "格局·内十八格月上偏官格",
    "content": "喜身旺，怕冲多。\n\n为人性重、刚执不屈；时偏官多者亦然。\n\n喜见阳刃杀。\n\n月上偏官用地支，只要一位，要行偏官运。\n\n若有甲子，年时上又有之，却要行偏官旺运；亦不要行官乡，岁君亦然，为大过而反成其祸。须要行制伏得地之运方发，与时偏官相似。\n\n：王镇抚此格，杀神太重，喜行东方运。身衰八字，水多火微，独喜寅宫火旺，乃是一年之火，运行卯合戌火局，何益？又系湿木，不生无焰火，则木自旺不能生火；譬如横水木于围炉之上，此火纵悍力，亦无由得盛。是以寅运丁卯运\n\n中而死，即六丙生人亥子多。",
    "keywords": [
      "甲",
      "丙",
      "丁",
      "子",
      "寅",
      "卯",
      "戌",
      "亥",
      "木",
      "火",
      "水",
      "偏官",
      "阳刃",
      "偏官格"
    ]
  },
  {
    "id": "yuanhai-geju-02",
    "source": "渊海子平",
    "chapter": "格局·内十八格时上偏财格",
    "content": "如时上偏财，与时上偏官相似，只要时上一位；不要多，而三处不要再见财。却怕冲，与月上偏官格同。\n\n偏财要财旺运。\n\n月偏财是众人财，最怕干支兄多来；身强财旺皆为福，若归官星足为灾。\n\n时正财与壬官同，不逢破害与相冲；性冲不见财官杀，防时来寻此格中。\n\n时上偏财不用多，支干须要用搜罗；喜逢财旺兼身旺，冲破伤财受折磨。\n\n时上偏财一位佳，不逢冲破享荣华；破财劫刃还无遇，富贵双全比石家。\n\n时上偏财遇劫星，田园破尽苦还贫；伤妻损妾多遭辱，食不相资困在陈。\n\n若是偏财带正官，劫星若露福难干；不宜劫运重来并，此处方知祸百端。",
    "keywords": [
      "壬",
      "正官",
      "偏官",
      "正财",
      "偏财",
      "偏官格",
      "偏财格"
    ]
  },
  {
    "id": "yuanhai-geju-03",
    "source": "渊海子平",
    "chapter": "格局·内十八格时上一位贵",
    "content": "夫一位贵者，惟只时上，只见一位方为贵；或年月日又有，反为辛苦劳役之人也。\n\n如时上一位七杀，要本身自旺，而三处有制伏多；则行七杀旺运，或三合得地可发。若无制伏，则要行制伏之运可发。或遇杀旺而无以制之，则祸生矣！\n\n月上偏官却怕冲，与阳刃同；时上偏官不怕冲，与阳刃同。\n\n又要本身生日自旺，如甲乙日在正二月生是也。\n\n时偏官为人性重、刚执不屈；月偏官多者亦然。\n\n偏官妙喜食神遂，印绶身强福禄丰；若见正官并枭用，却见死绝祸重重。\n\n偏官有印化为权，运助身强福禄全；切忌身弱并刑害，一生灾病祸连绵。\n\n时逢七杀是偏官，有制身强好命看；制过喜逢杀旺运，三方得地发何难。元无制伏运须见，不怕刑冲多杀攒；若是身衰惟杀旺，定知此命是贫寒。\n\n时上偏官喜刃冲，身强制伏福丰隆；正官若也来相混，身弱财生主困穷。\n\n时上偏官一位逢，身强杀浅怕刑冲；假如月上又重见，辛苦徒劳百事空。\n\n时上偏官一位强，日辰自旺贵非常；有财有印多财禄，列定天生坐栋梁。",
    "keywords": [
      "甲",
      "乙",
      "辛",
      "辰",
      "正官",
      "偏官",
      "七杀",
      "食神",
      "阳刃",
      "禄"
    ]
  },
  {
    "id": "yuanhai-geju-04",
    "source": "渊海子平",
    "chapter": "格局·内十八格正官格",
    "content": "月上有官星者是也，时上兼有财星者，真贵人也。\n\n怕冲，忌见伤官七杀，大运亦然；喜印杀，喜身旺，喜财星，岁运同。\n\n官星宜露，岂可藏之。似乎为官者，显扬威德，则用之国家者，方为大丈夫；岂受人之压伏者，则为臣下之臣，岂非小人。\n\n正气官星，切忌刑冲；多则论杀，一位名真。官藏杀浅，露杀官升；今则为破，事恐不成。",
    "keywords": [
      "正官",
      "七杀",
      "伤官",
      "贵人",
      "正官格"
    ]
  },
  {
    "id": "yuanhai-geju-05",
    "source": "渊海子平",
    "chapter": "格局·内十八格杂气财官格",
    "content": "辰戌丑未是也！经曰：“财官印绶全备，藏蓄于四季之中，辰戌丑未是为之。”如官露印露财露，则不妨也。\n\n如，辰宫，则有乙木癸水戊土；戌宫，则有辛金丁火戊土；丑宫，则有癸水辛金己土；未宫，则有乙木丁火己土也。\n\n杂气财官在月宫，天干透露始为丰；财多官旺宜冲破，却忌干支压伏重。\n\n辰戌丑未为四季，印绶财官居杂气；干头透出格为真，只问财多为尊贵。\n\n财官寓在库中藏，不露光芒福不昌；若得库门开透了，定教富贵不寻常。\n\n杂气从来福不轻，天干透出始为真；身强财旺生官禄，运见刑冲聚宝珍。\n\n四季财官月内藏，刑冲克制要相当；太过不及皆成祸，运到财乡是吉祥。\n\n透出财官官禄钟，官加富贵位三公；刑冲一变方为妙，得运应知蛇化龙。\n\n五行四季月支逢，印绶干头要显荣；四柱相生喜官杀，更饶财产又峥嵘。",
    "keywords": [
      "乙",
      "丁",
      "戊",
      "己",
      "辛",
      "癸",
      "丑",
      "辰",
      "未",
      "戌",
      "木",
      "火",
      "土",
      "金",
      "水",
      "禄"
    ]
  },
  {
    "id": "yuanhai-geju-06",
    "source": "渊海子平",
    "chapter": "格局·内十八格印绶格",
    "content": "此格大要生旺，忌死绝，要四柱中有官星为妙；月上印绶最紧。\n\n行官印运便发。\n\n见财运破印，反为贪财坏印，不利也；岁运亦然。",
    "keywords": []
  },
  {
    "id": "yuanhai-geju-07",
    "source": "渊海子平",
    "chapter": "格局·内十八格杂气印绶格",
    "content": "辰戌丑未也！亦忌财，要行官运。\n\n：葛待诏系卖职瑁梳儿。此命是杂气之中，月令透出丙丁火，乃为印绶；只是不合日时下有癸水为财。行亥子丑运，入于壬辰运六年而不遂意，第七年岁在戊子年，二月二十八日壬戌日不禄，正乃是贪财坏印也。不可不仔细推之，记之\n\n以为术者鉴。",
    "keywords": [
      "丙",
      "丁",
      "戊",
      "壬",
      "癸",
      "子",
      "丑",
      "辰",
      "未",
      "戌",
      "亥",
      "火",
      "水",
      "禄"
    ]
  },
  {
    "id": "yuanhai-geju-08",
    "source": "渊海子平",
    "chapter": "格局·内十八格合禄格",
    "content": "此格以六戊日为主！以庚申时合卯中乙木为戊官。\n\n四柱有甲乙字丙字巳字刑坏子申，丙伤庚字，则减分数；岁君大运亦然。\n\n食神生旺无刑克，命中值此胜财官；官印更来相协助，少年登第拜金銮。\n\n戊日庚申时上逢，如无官印贵秋冬；甲丙卯寅兼巳字，四营岁破怕同宫。\n\n申时戊日食神奇，惟喜秋冬福禄宜；甲丙卯寅来克破，遇而不遇主孤离。",
    "keywords": [
      "甲",
      "乙",
      "丙",
      "戊",
      "庚",
      "子",
      "寅",
      "卯",
      "巳",
      "申",
      "木",
      "金",
      "食神",
      "禄"
    ]
  },
  {
    "id": "yuanhai-geju-09",
    "source": "渊海子平",
    "chapter": "格局·内十八格合禄格又格",
    "content": "六癸日为主！喜逢庚申时；用申时合巳中戊土，癸日得官星。\n\n若四柱中有戊字并巳字刑坏了申时，或丙字及伤庚申时，则减分数；岁君大运亦然。\n\n日干癸水时庚申，生在秋冬富贵人；大忌寅来伤秀气，若逢春夏惹灾迍。\n\n时遇庚申癸日生，此格官印合官星；不逢官杀兼阳火，名誉昭彰拜紫宸。",
    "keywords": [
      "丙",
      "戊",
      "庚",
      "癸",
      "寅",
      "巳",
      "申",
      "火",
      "土",
      "水",
      "禄",
      "贵人"
    ]
  },
  {
    "id": "yuanhai-geju-10",
    "source": "渊海子平",
    "chapter": "格局·内十八格归禄格",
    "content": "此格假令六甲日生人得寅时，谓之归禄；盖日禄在寅，余皆仿此。但四柱全不见官杀，见之则难归矣！\n\n喜行身旺运，兼行食神伤官财运，亦可发福；怕冲破。\n\n归禄逢财名利全，干头不忌透财源；身强无破平生好，大怕行来遇比肩。\n\n日禄归时要旺宫，食神喜遇怕刑冲；伤官嫌入伤财运，官不高兮财不丰。\n\n日禄归时格景良，怕官嫌杀喜身强；若见比肩分劫禄，刑冲破害更难当。\n\n青云得路禄归时，凡命逢之贵且奇；四柱无冲官不至，少年平步上云梯。",
    "keywords": [
      "甲",
      "寅",
      "食神",
      "伤官",
      "比肩",
      "禄"
    ]
  },
  {
    "id": "yuanhai-geju-11",
    "source": "渊海子平",
    "chapter": "格局·内十八格拱禄格",
    "content": "此格只有五日，忌填实。最怕冲了日时拱位，又怕四柱中有伤，日干遇杀，皆拱不住，则减分数；岁君大运同。\n\n经云：“拱禄拱贵，填实则凶。”\n\n此格有五日：丁巳日见丁未，己未日见己巳，戊辰见戊午，癸丑见癸亥，癸亥见癸丑！",
    "keywords": [
      "丁",
      "戊",
      "己",
      "癸",
      "丑",
      "辰",
      "巳",
      "午",
      "未",
      "亥",
      "禄",
      "拱禄",
      "拱贵"
    ]
  },
  {
    "id": "yuanhai-geju-12",
    "source": "渊海子平",
    "chapter": "格局·内十八格拱贵格",
    "content": "以日干甲寅取贵人，甲戊庚牛羊是也。\n\n贵人大忌填实贵位，怕刑冲了日时拱位；又怕四柱有官冲身、七杀之类，皆拱不住，则减分数，岁君大运亦然。\n\n此格有六日：甲寅日见甲子时，壬子日见壬寅时，甲申日见甲戌时，戊申日见戊午时，乙未日见乙酉时，辛丑日见辛卯时！",
    "keywords": [
      "甲",
      "乙",
      "戊",
      "庚",
      "辛",
      "壬",
      "子",
      "丑",
      "寅",
      "卯",
      "午",
      "未",
      "申",
      "酉",
      "戌",
      "七杀",
      "贵人",
      "拱贵"
    ]
  },
  {
    "id": "yuanhai-geju-13",
    "source": "渊海子平",
    "chapter": "格局·拱禄拱贵格诗诀",
    "content": "拱禄拱贵格希奇，遇者腰悬衣紫衣；只怕刑冲并克破，应嫌七杀月年随。所拱之位怕填实，又怕伤官在月支；阳刃重重来格破，如无此破贵无疑。\n\n拱禄拱贵格中稀，也须月令看支提；提纲有用提纲重，月令无官用此奇。\n\n癸日癸时逢亥丑，名为拱禄福重重；若无官杀来冲坏，雁塔题名有路通。\n\n两绊本身非是我，拱藏一位虚中好；不宜填实见官星，更忌官星当克破。\n\n甲寅甲子拱辛官，壬辰壬寅拱贵看；日遇甲申时甲戌，戊申戊午桂生香。\n\n看来辛丑逢辛卯，乙未乙酉格高强；切忌刑冲填破害，腰金衣紫食皇粮。",
    "keywords": [
      "甲",
      "乙",
      "戊",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "午",
      "未",
      "申",
      "酉",
      "戌",
      "亥",
      "金",
      "七杀",
      "伤官",
      "阳刃",
      "禄",
      "拱禄",
      "拱贵"
    ]
  },
  {
    "id": "yuanhai-geju-14",
    "source": "渊海子平",
    "chapter": "格局·内十八格乙巳鼠贵格",
    "content": "此格如月内有官星，则不用之。大怕午字冲之，丙子时丙字为妙，谓之聚贵也。\n\n或曰，柱中有庚字辛字并申字酉字丑字，内有庚辛金，则减分数，岁君大运亦然。\n\n又曰，四柱中元无官星，方用此格。",
    "keywords": [
      "乙",
      "丙",
      "庚",
      "辛",
      "子",
      "丑",
      "巳",
      "午",
      "申",
      "酉",
      "金"
    ]
  },
  {
    "id": "yuanhai-geju-15",
    "source": "渊海子平",
    "chapter": "格局·内十八格六乙鼠贵格",
    "content": "此格以子暗合巳，巳动合申；庚禄居申，则用庚官，得引出庚金用事。喜子亥卯时为妙。\n\n忌巳刑寅，无冲害伤破子乙二字，及无财星，即“六乙日子时”。\n\n元有官星论，忌寅午戌冲，见庚辛申酉丑字，有一位则减分数，岁君同；亦忌月通财官，六格不用，大运亦然。\n\n阴木逢阳亥子多，多为聚贵福嵯峨；柱中只怕南离位，困苦伤残怎奈何。\n\n乙日生人得子时，名之聚贵最为奇；切嫌午字来冲破，辛酉庚申总不宜。\n\n乙日须逢丙子时，如无午破贵尤奇；四柱忌逢申酉丑，若无官杀拜丹墀。\n\n六乙鼠贵在生时，杀官冲破不相宜；月中通得真三木，方定当生利禄奇。\n\n六乙生人时遇鼠，官星又带复如此；庚辛申酉马牛欺，一位逢之为丐子。",
    "keywords": [
      "乙",
      "丙",
      "庚",
      "辛",
      "子",
      "丑",
      "寅",
      "卯",
      "巳",
      "午",
      "申",
      "酉",
      "戌",
      "亥",
      "木",
      "金",
      "禄",
      "六乙鼠贵"
    ]
  },
  {
    "id": "yuanhai-geju-16",
    "source": "渊海子平",
    "chapter": "格局·内十八格井栏叉格",
    "content": "此格庚申庚子庚辰三处，须要四柱中申子辰三位全！不必三个庚字；若有三庚尤妙。只要庚日生申年，月时或戊子戊辰不妨，但得支是申子辰全也。\n\n若时遇丙子，则是偏官；若时是申时，则是归禄格，而非井栏叉矣。\n\n此格四柱中见寅午戌三字，则冲坏矣！\n\n庚用丁为官，以申子辰三合冲寅午戌火局，庚日得官星。行运如正气，若行东方财地，或南方皆好。\n\n若四柱中有巳字丙丁字，则减分数；岁君大运亦然。\n\n庚日喜逢全润下，贵神名曰井栏叉；丙丁巳午休相遇，申子辰宫全乃佳。若是申时归禄格，时逢丙子杀神加；水局要冲寅午戌，若还填实禄难赊。\n\n庚日全逢申子辰，井栏叉格制官星；局中无火方成贵，破动提纲祸亦临。\n\n井栏运喜东方地，得到财乡真富贵；丙丁巳午岁运逢，失禄破财须且畏。\n\n庚日全逢润下方，癸壬巳午怕相伤；时遇子申福减半，功名成败不能长。",
    "keywords": [
      "丙",
      "丁",
      "戊",
      "庚",
      "壬",
      "癸",
      "子",
      "寅",
      "辰",
      "巳",
      "午",
      "申",
      "戌",
      "火",
      "水",
      "偏官",
      "禄"
    ]
  },
  {
    "id": "yuanhai-geju-17",
    "source": "渊海子平",
    "chapter": "格局·内十八格飞天禄马格",
    "content": "此格以庚壬二日用子字多！冲午中丁己为官星；要四柱中有寅字并未字或戌字，得一字可合为妙。\n\n如六庚日六壬日以子冲午字，庚日以子冲午中丁火为官星；若四柱中有丁字并午字，则减分数，岁君亦忌。\n\n如六壬日以子冲午中己土为官星；若四柱中有己字并午字，则减分数，岁君大运，亦须忌之。",
    "keywords": [
      "丁",
      "己",
      "庚",
      "壬",
      "子",
      "寅",
      "午",
      "未",
      "戌",
      "火",
      "土",
      "禄",
      "飞天禄马"
    ]
  },
  {
    "id": "yuanhai-geju-18",
    "source": "渊海子平",
    "chapter": "格局·内十八格飞天禄马格又格",
    "content": "以辛癸日用亥字！冲巳中丙戊为官星；要四柱有申字并酉字或丑字，得一字可合为妙。\n\n假令六癸日以亥冲巳，若四柱有戌字，则亥不能去冲矣；岁君大运亦忌。\n\n如六辛日以亥冲巳中丙字为官星；若四柱中有丙字并巳字，则减分数，岁君大运亦忌。运连太岁轻，再见巳字，有祸矣！",
    "keywords": [
      "丙",
      "戊",
      "辛",
      "癸",
      "丑",
      "巳",
      "申",
      "酉",
      "戌",
      "亥",
      "禄",
      "飞天禄马"
    ]
  },
  {
    "id": "yuanhai-geju-19",
    "source": "渊海子平",
    "chapter": "格局·飞天禄马格诗诀",
    "content": "庚壬鼠队来冲马，辛癸寻蛇要众猪；丙日马群冲鼠禄，丁逢蛇众见双鱼。最忌绊神兼论合，官星填实祸当途；运重岁轻消息取，用神不损上天衢。\n\n禄马飞天识者稀，庚壬二日报君知；年时月日重逢子，无破无冲富贵奇。\n\n飞天禄马贵非常，辛癸都来二字强；年月日时重见亥，无官冲绊是贤良。\n\n丙丁巳午要多临，冲出官星贵气深；四柱若无官杀重，复行官运祸难禁。\n\n丙丁离位激江湖，岁运无官入仕途；专禄荣名皆遂意，片言投合动皇都。\n\n丙日须宜子午冲，午能冲子吉相逢；不须论合惟嫌未，子癸相逢再见凶。\n\n丁日多逢字字重，局中无水贵和同；伤官此格宜伤尽，见亥刑冲数必空。\n\n丁日坐巳多冲亥，壬癸休来四柱中；倘若地支申字出，必能相绊贵难同。\n\n丁巳支中迭见蛇，刑冲壬子格为佳；若有亥午兼乙卯，合官锦上又添花。\n\n庚壬日主重重子，倒冲禄马号飞天；何如金水多清贵，运入南方虑有邅。\n\n辛日重逢干又干，格中惟此号飞天；格成酉戌比身贵，巳运刑冲寿莫全。\n\n癸日亥字为仇家，进寅绊合有争差；春秋半吉冬无用，生于夏月享荣华。\n\n亥逢辛癸子庚壬，禄马飞天仔细寻；岁君若逢官绝处，功名唾手遂初心。\n\n日刃庚壬子字多，飞天禄马格纯和；冲官合起真为贵，填实其中又折磨。\n\n七杀官星休要犯，丑字相逢绊若何；天地人元重见土，克其子丑不兴波。",
    "keywords": [
      "乙",
      "丙",
      "丁",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "巳",
      "午",
      "未",
      "申",
      "酉",
      "戌",
      "亥",
      "土",
      "金",
      "水",
      "七杀",
      "伤官",
      "日刃",
      "禄",
      "飞天禄马"
    ]
  },
  {
    "id": "yuanhai-geju-20",
    "source": "渊海子平",
    "chapter": "格局·内十八格六阴朝阳格",
    "content": "喜行西方，东南次之；最忌北方。\n\n此格以六辛日为主！用丙火为正官，喜逢戊土，戊来动丙，辛日得官星。子字则要一位，多则不冲。\n\n若四柱中有丙字丁字午字，则减分数，大运亦同。\n\n戊子时逢日主辛，阴阳朝位贵超群；官星七杀休相见，巳马南离局里嗔。岁月有财寻别格，辛中丑绊又非真；此格断然为宰辅，运行西地佐朝臣。\n\n辛日单单逢戊子，六阴贵格喜朝阳；丙丁巳午休填实，岁运轮逢一例详。南地平平最嫌北，西方第一次东方；若还子字无相遇，贵处朝堂姓字香。\n\n辛逢戊子最相宜，名利高迁折桂枝；四季秋生无亥字，荣华富贵业尤奇。\n\n六阴行运喜西方，临在东方也吉昌；若到北方凶且畏，南离冲破主灾殃。",
    "keywords": [
      "丙",
      "丁",
      "戊",
      "辛",
      "子",
      "丑",
      "巳",
      "午",
      "亥",
      "火",
      "土",
      "正官",
      "七杀",
      "六阴朝阳"
    ]
  },
  {
    "id": "yuanhai-geju-21",
    "source": "渊海子平",
    "chapter": "格局·内十八格壬骑龙背格",
    "content": "此格以辰多者贵，寅多者富！\n\n壬日坐辰土，以丁为财，以己为官；壬日以辰冲戌中丁戊，壬辰日得财官，而寅午戌三合。\n\n或壬日坐寅，却要年月时上多聚辰字，方可用。\n\n若壬辰日有年月时上，皆在寅字，只为富命；以有午戌为财得地。\n\n若年月时上辰字多，则冲出财来，所以贵也。\n\n壬骑龙背喜非常，寅少辰多转发扬；大忌官星来破格，刑冲须见寿元伤。\n\n壬骑龙背怕官居，重迭逢辰贵有余；设若寅多辰字少，须应豪富比陶朱。\n\n壬辰不及壬寅日，四柱壬辰字要多；辰字多兮官杀重，寅多可比石崇过。\n\n壬辰日又见辰时，年月辰多最是奇；四柱若逢寅位上，发财发福两相宜。\n\n日遇壬辰格罕逢，格中迭见号骑龙；若还寅字重重出，富贵仍教比石崇。午戌成财寅合局，戌中禄马用辰冲；忽然若是壬寅出，四柱居辰格亦同。",
    "keywords": [
      "丁",
      "戊",
      "己",
      "壬",
      "寅",
      "辰",
      "午",
      "戌",
      "土",
      "禄"
    ]
  },
  {
    "id": "yuanhai-geju-22",
    "source": "渊海子平",
    "chapter": "格局·内十八格刑合格",
    "content": "此格以六癸日生人为主！用戊土为正气官星，喜逢甲寅时，用寅刑巳中戊土，癸日得官星；如庚寅刑不成，惟甲寅时是，行运与飞天禄马同。\n\n若四柱中有戊字巳字，则减分数。又怕庚寅伤甲字，刑坏了；忌申字，则减分数，岁君大运亦忌。\n\n阴水寅时格正清，又愁庚克不能刑；运行若不逢蛇地，方得清高有利名。\n\n四柱支干合到刑，多因酒色丧其身；若临阳刃并七杀，定作黄泉路上人。\n\n六癸日生时甲寅，假名刑合亦非真；月令若加亥子位，伤官格内倒推寻。\n\n癸日生人时甲寅，最嫌四柱带官星；若无戊戌庚申字，壮岁荣华达帝京。\n\n但求癸日甲寅时，刑去官星贵可知；不喜庚金伤甲木，寅申冲破主忧危。\n\n癸日寅时刑合格，入此格时须显赫；官星七杀莫相逢，甲庚己字为灾厄。\n\n柱中若逢酉丑字，遇者英豪名利客；参详岁运定荣枯，此是子平真法则。",
    "keywords": [
      "甲",
      "戊",
      "己",
      "庚",
      "癸",
      "子",
      "丑",
      "寅",
      "巳",
      "申",
      "酉",
      "戌",
      "亥",
      "木",
      "土",
      "金",
      "水",
      "七杀",
      "伤官",
      "阳刃",
      "禄",
      "飞天禄马",
      "伤官格"
    ]
  },
  {
    "id": "yuanhai-geju-23",
    "source": "渊海子平",
    "chapter": "格局·内十八格子遥巳格",
    "content": "此格以二甲子！子中癸水遥合巳中戊土。戊来合丙，丙来合酉中辛金，甲子日得官星，则巳酉丑三合官禄。\n\n要行官旺运乡。\n\n忌四柱中有庚字七杀，辛金官星，并申酉丑字绊住，则子不能去遥矣。若有午字冲子，则减分数；岁君大运亦然。\n\n甲子日逢甲子时，子来遥合巳中支；戊能动丙丙合酉，甲得辛官贵可知。不喜庚辛申酉出，丑来相绊亦非宜；更无午字相冲害，运入官乡旺处奇。\n\n甲临子字日时全，拟作蟾宫折桂仙；丑绊午冲官杀显，反为淹滞祸绵绵。\n\n甲子重逢甲子时，休言官旺不相宜；月生日主根元壮，运到金乡返得奇。\n\n甲子重逢甲子时，名为遥巳最相宜；纔临丑午家须破，岁运官逢亦不奇。",
    "keywords": [
      "甲",
      "丙",
      "戊",
      "庚",
      "辛",
      "癸",
      "子",
      "丑",
      "巳",
      "午",
      "申",
      "酉",
      "土",
      "金",
      "水",
      "七杀",
      "禄"
    ]
  },
  {
    "id": "yuanhai-geju-24",
    "source": "渊海子平",
    "chapter": "格局·内十八格丑遥巳格",
    "content": "此格只有辛丑、癸丑二日！用丑字多，遥合巳中丙戊，辛癸日得官星；丑字多为妙。\n\n若四柱中有子字绊住，则丑不能去遥矣；要四柱中有申字并酉字，得一字为妙。\n\n如辛丑日，若四柱中有丙丁字并巳字午字，则减分数；岁君大运同。\n\n癸丑日，亦不要见戊字己字巳字丁字。\n\n辛丑癸丑二日干，丑能合巳巳藏官；丑日多见方为妙，不宜子在柱中间。若逢申酉更为美，辛嫌巳午丙丁干；癸嫌戊己及巳午，此命必须仔细看。\n\n辛日癸日多逢丑，名为遥巳合官星；莫言不喜官星旺，谁信官来返有成。\n\n辛癸二日逢遇丑，便是官星暗入宫；申酉喜来临一字，忌逢巳午子垣凶。",
    "keywords": [
      "丙",
      "丁",
      "戊",
      "己",
      "辛",
      "癸",
      "子",
      "丑",
      "巳",
      "午",
      "申",
      "酉"
    ]
  },
  {
    "id": "yuanhai-geju-25",
    "source": "渊海子平",
    "chapter": "格局·内十八格倒冲格",
    "content": "凡四柱中元无官星，方用此格！\n\n以丙日为主，用午字冲子中癸水，丙日得官星；不论合。若四柱有未字，则午不能去冲矣！大忌癸字并子字，则减分数，岁君大运亦然。\n\n丙日须逢午字冲，午能冲子吉相逢；不须论合干嫌水，子癸相逢再见凶。午冲子癸是官星，功名荣达显神京；最忌未宫相伴合，平生虚利又虚名。",
    "keywords": [
      "丙",
      "癸",
      "子",
      "午",
      "未",
      "水"
    ]
  },
  {
    "id": "yuanhai-geju-26",
    "source": "渊海子平",
    "chapter": "格局·内十八格倒冲格又格",
    "content": "此以丁日为主！用巳冲亥宫壬水为丁之官星，不论合；若四柱中有辰字，则巳不能冲矣。大忌四柱中有壬字并亥字，则减分数；岁君大运亦同。\n\n运重岁君轻，再见亥辛，则祸作矣！\n\n丁日多逢巳字通，局中无水贵合同；伤官此格宜伤尽，见亥刑冲数必空。",
    "keywords": [
      "丁",
      "辛",
      "壬",
      "辰",
      "巳",
      "亥",
      "水",
      "伤官"
    ]
  },
  {
    "id": "yuanhai-geju-27",
    "source": "渊海子平",
    "chapter": "格局·外十八格六甲趋干格",
    "content": "干为亥宫，六甲日生，亥多者是！有官杀，非此格。\n\n且如六甲日生，柱中要亥字多，乃为天门之位，北极之垣，甲木赖之以长。如人以甲日生亥字多者，自然富贵矣；忌巳字冲之。\n\n此论甲禄在寅，寅与亥合，谓之合禄；忌见财星，及寅巳二字，岁运亦同。\n\n甲日生人遇亥时，甲趋干格最相宜；岁运若逢财旺处，官灾祸患共来齐。",
    "keywords": [
      "甲",
      "寅",
      "巳",
      "亥",
      "木",
      "禄"
    ]
  },
  {
    "id": "yuanhai-geju-28",
    "source": "渊海子平",
    "chapter": "格局·外十八格六壬趋艮格",
    "content": "且如壬水日主多见寅字！则用寅中甲木，暗邀己土为壬日之官星；丙火邀辛金为壬日印绶。\n\n怕午字申字冲之，忌财官填实；喜身旺地，岁运同。\n\n寅为艮土之方，故曰趋艮。谓壬禄在亥，寅与亥合，又谓之合禄。\n\n亦忌破害；运行申则坏寅字，不吉。\n\n壬日寅时为贵格，此名趋艮福非常；大怕刑冲并克破，相逢岁运祸非常。\n\n壬喜逢寅庚喜辰，云龙风虎越精神；支头重见无冲战，定是清朝食禄人。",
    "keywords": [
      "甲",
      "丙",
      "己",
      "庚",
      "辛",
      "壬",
      "寅",
      "辰",
      "午",
      "申",
      "亥",
      "木",
      "火",
      "土",
      "金",
      "水",
      "禄"
    ]
  },
  {
    "id": "yuanhai-geju-29",
    "source": "渊海子平",
    "chapter": "格局·外十八格曲直格",
    "content": "一曰仁寿、二曰青龙。\n\n此格以甲乙日干，取地支寅卯辰，或亥卯未木局！要不见辛庚之气；见庚辛即官杀，非此格也。\n\n只从木运论，故曰“曲直”；运喜北方。北方有水，木赖水生，故从其类。\n\n主人多仁，忌西方运。\n\n甲乙生人寅卯辰，又名仁寿两堪评；亥卯未全嫌白帝，若逢坎地必荣身。\n\n木从木类正为奇，秋令逢之事不宜；得此清高仁且寿，水源相会福元齐。\n外十八格《炎上格》\n\n且如，丙丁二日见寅午戌全，或巳午未全亦是！但忌水乡金地，喜行东方运。怕冲，要身旺；岁运同。\n\n炎上者火之势急，又得火局，浑然成势；火为文明之象，值之者，当为朱紫之贵，盖非寻常之命也。\n\n夏火炎天焰焰高，局中无水是英豪；运行平地方成器，一举峥嵘夺锦袍。\n\n火多炎上气冲天，玄武无侵富贵全；一路东方行运好，簪缨头顶带腰悬。",
    "keywords": [
      "甲",
      "乙",
      "丙",
      "丁",
      "庚",
      "辛",
      "寅",
      "卯",
      "辰",
      "巳",
      "午",
      "未",
      "戌",
      "亥",
      "木",
      "火",
      "金",
      "水"
    ]
  },
  {
    "id": "yuanhai-geju-30",
    "source": "渊海子平",
    "chapter": "格局·外十八格稼穑格",
    "content": "以戊己日生，值辰戌丑未全者是也！忌东方运及北方财运。此格喜行西南，惟忌东北。\n\n所谓稼穑者，俱从于土支干，重见则为土之一类，深有培养之功。\n\n主人多信、人品重厚丰肥、生财有道，斯为富贵人矣！\n\n：此命辰戌丑未俱全，得水为财，又无木克，是以为福。\n\n戊己生居四季中，辰戌丑未要全逢；喜逢财地嫌官杀，运到东方定有凶。\n\n戊己重逢杂气天，土多只论土居全；财星得遇堪为福，官杀如临有祸缠。",
    "keywords": [
      "戊",
      "己",
      "丑",
      "辰",
      "未",
      "戌",
      "木",
      "土",
      "水",
      "贵人"
    ]
  },
  {
    "id": "yuanhai-geju-31",
    "source": "渊海子平",
    "chapter": "格局·外十八格从革格",
    "content": "此格以庚辛日，见巳酉丑金局全，或申酉戌全者是也！忌南方火运，喜庚辛旺运。\n\n见亥卯未者，为之金木间革也，忌冲刑库破运；岁运同。\n\n：此命得申酉戌全，月令戊土生金，得从其类，主任权衡之职。\n\n秋生金局一类看，名为从革便相欢；如无炎帝来临害，定作当朝宰辅官。\n\n金局从革贵人钦，造化清高福禄真；四柱火来相混杂，空门艺术漫经纶。",
    "keywords": [
      "戊",
      "庚",
      "辛",
      "丑",
      "卯",
      "巳",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "禄",
      "贵人"
    ]
  },
  {
    "id": "yuanhai-geju-32",
    "source": "渊海子平",
    "chapter": "格局·外十八格润下格",
    "content": "且如壬癸日要申子辰全，或亥子丑全是也！忌辰戌丑未官乡，喜西方运。不宜东南，怕冲克；岁运同。\n\n：此命得申子辰全，亥子丑水乡浑然；庚辛又生，湛然福量，福量广阔，真富贵之人也。\n\n润下者，天干地支浑是水，如湖海汪洋，耫以无际。\n\n主人清秀量洪；倘遇土运，必主淹滞。\n\n若生于冬月，又为奇特者也。\n\n天干壬癸喜冬生，更值申辰会局成；或是全归亥子丑，等闲平步上青云。\n\n壬癸生临水局中，汪洋一会向流东；若然不遇堤防土，金紫荣身位至公。",
    "keywords": [
      "庚",
      "辛",
      "壬",
      "癸",
      "子",
      "丑",
      "辰",
      "未",
      "申",
      "戌",
      "亥",
      "土",
      "金",
      "水"
    ]
  },
  {
    "id": "yuanhai-geju-33",
    "source": "渊海子平",
    "chapter": "格局·外十八格勾陈得位格",
    "content": "此格以戊己日为主！勾陈遇亥卯未木局为官，申子辰水局为财地是也；正是戊寅戊子戊申、己卯己亥己未日是也。\n\n忌刑冲杀旺，则反生灾矣；岁君大运亦然。\n\n日干戊己坐财官，号曰勾陈得位看；若有大财分瑞气，命中值此列朝班。\n\n勾陈得位会财官，无破无冲命必安；申子北方东卯未，管教环佩带金銮。\n\n戊己勾陈得局清，财官相遇两分明；假令岁运无冲破，富贵双全享太平。",
    "keywords": [
      "戊",
      "己",
      "子",
      "寅",
      "卯",
      "辰",
      "未",
      "申",
      "亥",
      "木",
      "金",
      "水"
    ]
  },
  {
    "id": "yuanhai-geju-34",
    "source": "渊海子平",
    "chapter": "格局·外十八格玄武当权格",
    "content": "且如壬癸二日生，值寅午戌火局为财，辰戌丑未为官是也！正是壬寅壬午壬戌、癸巳癸未癸丑是也。\n\n忌冲破身弱，则不吉。\n\n壬癸属水，故为“玄武”；但得火局，故曰“当权”。无非水火既济之功，理而已矣，夫何异哉！\n\n得斯道者，主人性格温和、有智慧、有礼貌、面带赤黑、威而不猛。\n\n遇刑冲，或岁运见之，则不利矣！\n\n玄武当权玵入神，日干壬癸坐财星；官星若也居门户，无破当为大用人。\n\n壬癸名为玄武神，财官两见始成真；局无冲破当清贵，辅佐皇家一老臣。",
    "keywords": [
      "壬",
      "癸",
      "丑",
      "寅",
      "辰",
      "巳",
      "午",
      "未",
      "戌",
      "火",
      "水"
    ]
  },
  {
    "id": "yuanhai-geju-35",
    "source": "渊海子平",
    "chapter": "格局·外十八格日德秀气格",
    "content": "要天干三个乙字，地支巳酉丑全！\n\n更有丙子、壬子、辛卯、丁酉日，亦是秀气；怕冲克，大运同。",
    "keywords": [
      "乙",
      "丙",
      "丁",
      "辛",
      "壬",
      "子",
      "丑",
      "卯",
      "巳",
      "酉",
      "日德"
    ]
  },
  {
    "id": "yuanhai-geju-36",
    "source": "渊海子平",
    "chapter": "格局·外十八格福德格",
    "content": "此格只要己丑日主，地支巳酉丑全者是！忌火乡、官乡，嫌冲破。\n\n福德非独己土，五阴皆有。阴土己丑己巳己酉，阴火丁巳丁酉丁丑，阴水癸巳癸酉癸丑，阴金辛巳辛酉辛丑，阴木乙巳乙酉乙丑；忌刑冲破害，岁运同。\n\n阴土逢蛇金与牛，名为福德号貔貅；火来侵克非为美，名利空空一旦休。\n\n阴火相临巳酉丑，生临丑月寿难长；更兼名利多成败，破耗荒淫禄不昌。\n\n癸巳癸酉月临风，名利迟延作事空；富贵生成难有望，始知成败苦匆匆。\n\n阴金合局有前程，造化清奇发利名；四柱火来侵克破，须知名利两无成。\n\n西方金气坐阴柔，不怕休时不怕囚；鬼杀生时方发福，功名随步上瀛洲。\n\n阴木加临丑酉蛇，生居六月暗咨嗟；为官得禄难长久，纵有文章不足夸。\n\n福德春丁壬所喜，夏逢甲己又逢癸；乙庚秋令辛冬妙，遇此吉祥真可美。",
    "keywords": [
      "甲",
      "乙",
      "丁",
      "己",
      "庚",
      "辛",
      "壬",
      "癸",
      "丑",
      "巳",
      "酉",
      "木",
      "火",
      "土",
      "金",
      "水",
      "禄"
    ]
  },
  {
    "id": "yuanhai-geju-37",
    "source": "渊海子平",
    "chapter": "格局·外十八格伤官生财格",
    "content": "且如乙日生，地支见寅午戌局全，则自以戊己为财。\n\n要行火乡财运，身旺运；怕官乡，忌刑冲倒，则不吉。",
    "keywords": [
      "乙",
      "戊",
      "己",
      "寅",
      "午",
      "戌",
      "火",
      "伤官",
      "伤官生财"
    ]
  },
  {
    "id": "yuanhai-geju-38",
    "source": "渊海子平",
    "chapter": "格局·外十八格伤官带杀格",
    "content": "且如甲乙日生，寅午戌地支全。若干头有庚辛，则藉庚辛为权，火制之为福。\n\n最要行旺运，忌见财，得中和为贵。",
    "keywords": [
      "甲",
      "乙",
      "庚",
      "辛",
      "寅",
      "午",
      "戌",
      "火",
      "伤官"
    ]
  },
  {
    "id": "yuanhai-geju-39",
    "source": "渊海子平",
    "chapter": "格局·外十八格岁德扶杀格",
    "content": "且如甲日见庚年是也。\n\n正如年为君位，日为臣位，臣得君权；然又以年为祖，日为己身，七杀有制，则祖上曾有要职也。",
    "keywords": [
      "甲",
      "己",
      "庚",
      "七杀"
    ]
  },
  {
    "id": "yuanhai-geju-40",
    "source": "渊海子平",
    "chapter": "格局·外十八格弃命从财格",
    "content": "假如乙日见辰戌丑未，财神极旺；乙木四柱无依，则舍而从之。\n\n主其人平生惧内，为填房赘继之人。\n\n财者妻也，身无所托，倚妻成立，故为此论。\n\n日主无根财犯重，全凭时印旺身宫；逢生必主兴家业，破印纷纷总是空。",
    "keywords": [
      "乙",
      "丑",
      "辰",
      "未",
      "戌",
      "木",
      "从财格"
    ]
  },
  {
    "id": "yuanhai-geju-41",
    "source": "渊海子平",
    "chapter": "格局·外十八格岁德扶财格",
    "content": "且如甲日见戊己年是也。\n\n若财命有气，则主其人得祖上物业。\n\n身弱者，虽有祖业，当耗散而无承也。",
    "keywords": [
      "甲",
      "戊",
      "己"
    ]
  },
  {
    "id": "yuanhai-geju-42",
    "source": "渊海子平",
    "chapter": "格局·外十八格弃命从杀格",
    "content": "且如乙日干，见巳酉丑金局大盛，又无制杀；身主无气，只得舍身而从之。\n\n要行杀旺及财乡，忌日主有根及比肩之地。\n\n土临卯位三合全，不见当生金水缠；火木旺乡名利显，再逢坤坎祸连绵。\n\n五阳在日全逢杀，弃命相逢命不坚；如见五阴来此地，杀生根败吉难言。\n\n阳水重逢阳土戈，无根何处被刑磨；格中有贵须还显，切忌官星破局多。\n\n庚日全逢寅午戌，天干透出始为神；重重火旺声名显，命里休囚忌水乡。\n\n六乙生人巳酉丑，局中切忌财星守；若还行运到南方，管教其人寿不久。\n\n阳火喜居身弱地，勾陈朱雀作凶媒；一片江湖太白象，不为将相作高魁。",
    "keywords": [
      "乙",
      "庚",
      "丑",
      "寅",
      "卯",
      "巳",
      "午",
      "酉",
      "戌",
      "木",
      "火",
      "土",
      "金",
      "水",
      "比肩",
      "从杀格"
    ]
  },
  {
    "id": "yuanhai-geju-43",
    "source": "渊海子平",
    "chapter": "格局·外十八格夹丘格",
    "content": "亦名“拱财”。此格用日支与时支，更拱其财！\n\n且如甲寅日甲子时，虚拱丑宫己土为财库；又如乙卯日丁巳时；甲午日壬申时；癸酉日癸亥时是也。\n\n要虚拱，不要填实，及有牵绊，则拱不得；更要日主自旺，或财旺运，皆吉。\n\n夹丘之格少人知，拱夹休填墓库中；不犯柱中官杀位，一生清贵显当时。",
    "keywords": [
      "甲",
      "乙",
      "丁",
      "己",
      "壬",
      "癸",
      "子",
      "丑",
      "寅",
      "卯",
      "巳",
      "午",
      "申",
      "酉",
      "亥",
      "土"
    ]
  },
  {
    "id": "yuanhai-geju-44",
    "source": "渊海子平",
    "chapter": "格局·外十八格两干不杂格",
    "content": "此格乃谓年月日时，连占两干，统一而不杂也，取两字不乱之类是也；又谓之“两干连珠格”！\n\n经云：“两干不杂利名齐”，其斯之谓与。",
    "keywords": []
  },
  {
    "id": "yuanhai-geju-45",
    "source": "渊海子平",
    "chapter": "格局·外十八格五行俱足格",
    "content": "此格取年月日时胎，带金木水火土全者是也！\n\n甲子（金），戊辰（木），丁巳（土），丁未（水），胎元己未（火）。\n\n乙酉（水），壬午（木），辛未（土），丙申（火），胎元癸酉（金）。\n\n此二格，亦不论官杀，只取五行为全；自有生生不绝之义，化化无穷之理，是亦罕有矣！",
    "keywords": [
      "甲",
      "乙",
      "丙",
      "丁",
      "戊",
      "己",
      "辛",
      "壬",
      "癸",
      "子",
      "辰",
      "巳",
      "午",
      "未",
      "申",
      "酉",
      "木",
      "火",
      "土",
      "金",
      "水"
    ]
  },
  {
    "id": "yuanhai-geju-46",
    "source": "渊海子平",
    "chapter": "格局·化气十段锦",
    "content": "甲日元甲从己合，赖土所生：遇乙兮，妻财暗损；逢丁兮，衣禄成空；贵显高门，盖辛金之力；家殷大富，皆因戊土之功；见癸兮，平生发福；逢壬兮，一世飘蓬；遇金，家徒四壁；时逢丙火，禄享千钟。\n\n己日元己能化甲，秀在于寅：逢丁兮，他人凌辱；遇乙兮，自己遭迍；阳水重重，奔走红尘之客；庚金锐锐，孤寒白屋之人；丙内藏辛，必得其贵；戊中隐癸，不至于贫；若要官职荣迁，先须见癸；家殷巨富，务要逢辛。\n\n甲己中央化土神，时逢辰巳晚埃尘；局中岁月逢炎地，方显功名富贵人。甲己干头生遇春，平生作事漫劳神；有般折朽反成拙，孤苦伶仃走不停。\n\n乙日元乙从庚化，气禀西方：蹇难兮，生逢丙位；荣华兮，长生壬乡；丁火当权，似春花之笑日；辛金指世，若秋草之逢霜；最喜己临，满堂金玉；偏宜甲向，麻麦盈仓；日日劳神，盖为勾陈（戊土）作乱；时时费力，多因玄武（癸水）为殃。\n\n庚日元庚从乙化，金质弥坚：最忌辛金暗损；偏嫌丙火相煎；遇丁官兮，似蛟龙之得云雨；逢己卯兮，若鹏鹗之在秋天；癸水旺兮，田园漂荡；壬水盛兮，财禄增迁；遇戊相侵兮，不成巨富；逢壬助力兮，永保长年。\n\n乙庚金局旺于酉，时奇从克是月奇；戊辰丑未如相克，此是名门将相儿。二庚最怕火炎伤，志气消磨主不良；寅午重逢为下格，还添奔走卒无常。\n\n丙日元丙为阳火，化水逢辛：有福兮，戊土在位；成名兮，乙木临身；官爵迁荣，生逢癸巳；家门显达，长在庚寅；强横起于甲午；祸败发于壬辰；屡遇阴丁，纵富贵能有几日；重逢己土，虽荣华一似浮云。（水以火为财，以土为官，如重见之，必有伤害矣！）\n\n辛日元辛能化水，得丙方成：四柱最宜见戊；一生只喜逢庚；见己兮，何年发福；逢壬兮，何日成名；癸水旺兮，纵困而不困；甲木旺兮，须荣而不荣；富贵荣华，重重见乙；伤残穷迫，迭迭逢丁。\n\n丙辛化水生冬月，阴日见时须有青；有土局中须破用，得金相助发前程。\n\n丁日元丁属阴火，喜遇阳壬：见丙兮，百年安逸；逢辛兮，一世优游；富贵双全，喜甲临于天秤；禄封双美，欣己共于金牛；活计消疏，皆因戊败；生涯寂寞，盖为癸因；乙木重重，财禄决无成就；庚金灿灿，功名切莫妄求。\n\n壬日元壬从丁化，秀在东方：遇甲兮，多招仆马；逢辛兮，广置田庄；丙火相逢，乃英雄之豪杰；癸水相会，为辛苦之经商；佩印乘轩，己临官位；飘蓬落泊，戊带杀官；皓首无成，皆为庚金乘旺；青年不遇，盖因乙木为殃。\n\n戊日元戊从癸合，火化成功：见乙兮，终能显达；逢壬兮，亦自丰隆；众禄拱持，喜丁临于巳位；六亲不睦，缘甲旺于寅宫；丙火炎炎，难寻福禄；庚金灿灿，易见亨通；妻子损兮，皆因己旺；谋为拙兮，盖为辛雄。\n\n癸日元癸从戊合，化火当临：丙内藏辛，一世多成多败；甲中隐己，百年劳心劳力；仓库丰肥，欣逢丁火；田财殷实，喜得庚金；官爵升荣，连绵见乙；赀财富贵，上下逢壬；财源得失兮，缘辛金之太旺；仕途蹭蹬兮，盖己土之相侵。\n\n戊癸南方火焰高，腾光照上显英豪；局中无水伤年月，献赋龙门夺锦袍。天元戊癸支藏水，败破门庭事更多；行运更逢生旺地，伤妻克子起风波",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "酉",
      "木",
      "火",
      "土",
      "金",
      "水",
      "禄",
      "贵人"
    ]
  },
  {
    "id": "yuanhai-geju-47",
    "source": "渊海子平",
    "chapter": "格局·化气诗诀",
    "content": "甲己化土乙庚金，局中奇妙最难寻；如何六格分高下，贵贱方知论浅深。\n\n六乙坐亥多逢木，庚金相合透时干；干生无火方成化，又恐金多返作难。\n\n丁壬化木在寅时，亥卯生提是福基；除此二宫皆别论，金多犹恐反伤之。\n\n戊癸南方火焰高，胜光时上显英豪；局中无水伤年月，献赋龙门夺锦袍。\n\n丙辛化水生冬月，阴日阳时须见清；有土局中须破用，得金相助发前程。\n\n丁壬化木喜逢寅，盖世文章绝等伦；曲直更归年月地，少年平步上青云。\n\n丁壬化木入金乡，茍狗蝇营空自忙；气喘残伤无足取，眼前骨肉亦参商。\n\n丙辛四柱月中生，变化艰辛福寿增；土数重重贫且贱，飘飘身世若浮萍。\n\n丙辛化合喜逢申，翰苑英蜚气象新；润下若居年月上，须知不是等闲人。\n\n乙庚金局旺于酉，时遇从魁是格奇；辰戌丑未如相克，此是名门将相儿。\n\n乙庚最怕火炎阳，志气消磨主不良；寅午重逢为下格，随缘奔走觅衣粮。\n\n天元戊癸支藏水，败坏门庭事绪多；行运更逢生旺水，伤妻克子起风波。\n\n甲己中央化土神，时逢辰巳脱埃尘；局中岁月趋火地，方显功名富贵人。\n\n甲己干头生遇春，平生作事漫劳神；百般机巧番成拙，孤苦伶仃走不停。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "贵人"
    ]
  },
  {
    "id": "yuanhai-geju-48",
    "source": "渊海子平",
    "chapter": "格局·论运化气",
    "content": "夫五运化气者：甲己化土乙庚金，丁壬化木尽成林，丙辛化水分清浊，戊癸南方火焰侵。\n\n甲己化土，中正之合；辰戌丑未全，曰“稼穑勾陈得位”。\n\n乙庚化金，仁义之合；巳酉丑全，曰“从革”。\n\n戊癸化火，无情之合；得火局，曰“炎上”。\n\n丙辛化水；得申子辰水局，曰“润下”。\n\n丁壬化木；得亥卯未全，曰“曲直仁寿”。\n\n天干化合者秀气，地支合局者福德。\n\n化之真者，名公巨卿。\n\n化之假者，孤儿异姓。\n\n逢龙即化，变作龙飞在天，利见大人。\n\n月令生旺养库临官之地方化，阴阳得合，夫妇匹配。\n\n中和之气而化；太过不及，皆不能化。\n\n有夫从妻化；妻从夫化；正化偏化；日下自化；转角化，乃未坤（申）丑艮（寅）。经云：“东北丧朋，西北得朋。”\n\n甲日见己字化土，己见甲亦然；乃化之真，谓之正化。\n\n化之真者，名公巨卿，乃富贵之格。\n\n化之假者，孤儿异姓，或为僧道之类。十干效此推之。\n\n但戊癸化火，南不化午，北不化子；午乃少阴君火，所以不化；寅申乃少阳火乃化。\n\n经云：“化之格局，玄中又玄，妙中又妙，不可俱述。”当观天元《神趣八法》，返照鬼伏类属从化，仔细推详。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水"
    ]
  },
  {
    "id": "yuanhai-geju-49",
    "source": "渊海子平",
    "chapter": "格局·论时墓",
    "content": "夫时墓之论，谓财官之墓时论之也！\n\n要刑冲破害以开扃钥，其人必难发于少年；经曰：“少年不发墓中人”也。\n\n怕有物以压之；如丁用辰为库官，别有戊辰之类制之，则丁不能官矣，如此难作好命。必乃有物以破其戊；虽得之，发福也浅。\n\n经曰：“鬼入墓中，危疑者甚，若触类而长，才亦如之。”此是秘言，不可轻泄。\n\n财官藏蓄四时辰，年少刑冲可进身；不遇刑冲遭压伏，果然不发少年人。\n\n北方壬癸遇河魁，南域加临大吉时；仓库丰盈金玉满，优游处世福相随。\n\n若问财官墓库时，辰戌丑未一同推；财官俱要匙开库，压住财官未是奇。\n\n要知何物能开库，刑冲破害是钥匙；露出财官方得用，身衰鬼墓甚危痴。",
    "keywords": [
      "丁",
      "戊",
      "壬",
      "癸",
      "丑",
      "辰",
      "未",
      "戌",
      "金"
    ]
  },
  {
    "id": "yuanhai-geju-50",
    "source": "渊海子平",
    "chapter": "格局·论福德秀气",
    "content": "福德秀气，专用其主也。\n\n如乙巳乙酉乙丑是也，乙用庚官露出，杀喜制喜印绶。不喜生于八月之中，恐露其杀；却喜行印绶、官旺运，便能发福。茍四柱中露出辛杀，须制伏。\n\n如丁巳丁酉丁丑，是壬为官，喜金旺生水。亦不喜生于八月，故火死在酉；却喜行官旺运，便可发福。亦不要露杂其官，为寿而不耐久。\n\n己巳己酉己丑，是用甲木为官，巳酉丑金局，皆伤其官，亦名盗气。何以为吉？虽然喜得金局，能生水财；亦不要四柱见火，恐伤金局。却喜行财运，便发。\n\n癸巳癸酉癸丑，是用金神为印，见巳酉丑金局能生癸水。不喜生于四月，水绝于巳；虽然金生在巳，以金能生水，亦不能绝。得官印运，便能发福；最不喜火财，恐伤金也。大抵与印绶相似，各有例于后。",
    "keywords": [
      "甲",
      "乙",
      "丁",
      "己",
      "庚",
      "辛",
      "壬",
      "癸",
      "丑",
      "巳",
      "酉",
      "木",
      "火",
      "金",
      "水"
    ]
  },
  {
    "id": "yuanhai-geju-51",
    "source": "渊海子平",
    "chapter": "格局·论刑合",
    "content": "刑合者，刑中有带合者是也。\n\n如人命犯之，多因酒色丧家成病，至于耽迷不省，乃神迷之也。\n\n如十八格中，有合禄合格者；何谓也？是乃癸用戊官，戊禄在巳，不见巳字，但见寅刑；但巳酉丑合，此乃见不见之形，所以贵也。如此者，皆见于前，所以凶也。\n\n且如丙子辛卯丙子辛卯：此命年月日时，俱带刑合，为子水冲丙火，兼身又弱。大运二十六交甲午，四十六交丙申；年太岁并在阳刃之上，有二字冲午，其刃刑俱合，所以因酒淫佚而亡也。\n\n如：此命身旺财旺，身入长生，故为入格。不合带刑合太重，交癸亥冲巳，而饮酒耽色，遂患痼疾而死。\n\n如：此命女人戊戌日，生于六月中旬；岁干透出乙字，戊日见之为官；地支亥卯未木局，生戌中之火，为戌之印绶，官印两全。只不合癸丑时，癸水冲戌中之火；丑中之金，伤官兼刑合重为戊用，乙官在岁干旺矣！",
    "keywords": [
      "甲",
      "乙",
      "丙",
      "戊",
      "辛",
      "癸",
      "子",
      "丑",
      "寅",
      "卯",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "金",
      "水",
      "伤官",
      "阳刃",
      "禄"
    ]
  },
  {
    "id": "yuanhai-fulun-01-p01",
    "source": "渊海子平",
    "chapter": "赋论·渊海子平 - 赋论（一）（1/2）",
    "content": "### 子平举要歌\n\n造化先须详日主，坐官坐印衰旺取；天时月令号提纲，元有元无旺重举。\n\n大抵官星要纯粹，正偏杂乱反无情；露官藏杀方为福，露杀藏官是祸胎。\n\n杀官俱露将何拟，混杂财官取财议；官旺怕官忌刑冲，官轻见财为福利。\n\n年上伤官最可嫌，重怕伤官不可蠲；伤官用财乃为福，财绝官衰福亦然。\n\n贪合忘官荣不足，贪合忘杀为己福；堪差身弱怕财多，更历官乡祸相逐。\n\n财多身弱食神来，食神会杀必为灾；会天合地有刑克，更宜达士细推裁。\n\n### 详解定真论\n\n夫生日为主者，行君之令，法运四时；阴阳刚柔之情，内外否泰之道。进退相倾，动静相伐，取固亨出入之缓急，求济复散敛之巨微。\n\n择日之法有三要：以干为天，以支为地，支中所藏者为人元。乃分四柱，以年为根，月为苗，日为花，时为果。\n\n又择四柱之中，以年为祖上，则知世代宗派盛衰之理；月为父母，则知亲荫名利有无之类；以日为己身。\n\n当推其干，搜用八字，为内外生克取舍之源。干弱则求气旺之藉，有余则欲不足之营。\n\n干同以为兄弟。如乙以甲为兄，忌庚重也；甲以乙为弟，畏辛多也。\n\n干克以为妻财，财多干旺则称意；若干衰则反祸矣！\n\n干与支同，损财伤妻。\n\n男取克干为嗣，女取干生为子，存失皆例；以时分野，当推贫贱富贵之区。\n\n【理愚歌】云：“五行真假少人知，知时须是泄天机”是也。俗以甲子作海中金，即娄景之前，未知金在海中之论。\n\n或以年为主者，则可知万亿富贵相同者；以甲子年生，便可为本命忌日之戒。\n\n以月为兄弟，如火命生酉戌亥子月，言兄弟不得力之断。\n\n以日为妻，如在冲刑克杀之地，言克妻妾之断。\n\n以时为子息，临死绝之乡，言子少之断。\n\n盖此论之，皆非人之所为，造物阴阳之所致。倾世术士，不知斯理，而潜乱于俗，不可以言传，当考幽微之玵矣！\n\n### 喜忌篇\n\n四柱排定，三才次分，专以日上天元，配合八字支干；有见不见之形，无时不有；神煞相绊，轻重较量。\n\n若乃，时逢七杀，见之未必为凶；月制干强，其杀反为权印。\n\n财官印绶全备，藏蓄于月季之中。\n\n官星财气长生，镇居于寅申巳亥。\n\n庚申时逢戊日，名食神干旺之方；岁月犯甲丙卯寅，此乃遇而不遇。（合禄格）\n\n月生日干无天财，乃印绶之名。（印绶格）\n\n日禄居时没官星，号“青云得路”。（归禄格）\n\n阳水迭逢辰位，是“壬骑龙背”之乡。（壬骑龙背格）\n\n阴木独遇子时，为“六乙鼠贵”之地。（六乙鼠贵格）\n\n庚日全逢润下，忌壬癸巳午之方；时遇子申，其福减半。（井栏叉格）\n\n若逢伤官月建，如凶处未必为凶；内有正倒禄飞，忌官星，亦嫌羁绊。\n\n六癸日时逢寅位，岁月怕戊己二方。（刑合格）\n\n甲子日再逢子时，畏庚辛申酉丑午。（子遥巳格）\n\n辛癸日多逢丑地，不喜官星；岁时逢子巳二宫，虚名虚利。（丑遥巳格）\n\n拱禄拱贵，填实则凶。（拱禄格、拱贵格）\n\n时上偏财，别宫忌见。（时上偏财格）\n\n六辛日逢戊子，嫌午未位，运喜西方。（六阴朝阳格）\n\n五行遇月支偏官，岁月时中亦宜制伏；类有去官留杀，亦有去杀留官。\n\n四柱纯杂有制，定居一品之尊；略有一位正官，官杀混杂反贱。\n\n戊日午月，勿作刃看；时岁火多，却为印绶。\n\n月令虽逢建禄，切忌会杀为凶。\n\n官星七杀交差，却以合杀为贵。\n\n柱中官星太旺，天元羸弱之名。\n\n日干旺甚无依，若不为僧即道。\n\n印绶生月，岁时忌见财星；运入财乡，却宜退身避位。\n\n劫财阳刃，切忌时逢；岁运并临，灾殃立至。\n\n十干背禄，岁时喜见财星；运至比肩，号曰“背禄逐马”。\n\n五行正贵，忌冲刑克破之宫。\n\n四柱干支，喜三合六合之地。\n\n日干无气，时逢阳刃不为凶。\n\n官杀两停，喜者存之，憎者弃之。\n\n地支天干合多，亦云“贪合忘官”。\n\n四柱杀旺运纯，身旺为官清贵。\n\n凡见天元太弱，内有弱处复生。\n\n柱中七杀全彰，身旺极贫。\n\n无杀女人之命，一贵可作良人。\n\n贵众合多，定是师妮娼婢。\n\n偏官时遇，制伏太过，乃是贫儒。\n\n四柱伤官，运入官乡必破。\n\n五行绝处，即是“胎元”；生日逢之，名曰“受气”。\n\n是以阴阳罕测，不可一例而推，务要禀得中和之气。神分贵贱，略敷古圣之遗书，纵约以今贤之博览。若通此法参详，鉴命无差无误矣！\n\n### 继善篇\n\n人禀天地，命属阴阳，生居覆载之内，尽在五行之中。\n\n欲知贵贱，先观月令乃提纲，次断吉凶。\n\n专用日干为主本；三元要成格局，四柱喜见财官。\n\n用神不可损伤。\n\n日主最宜健旺。\n\n年伤日干，名为“主本不和”。\n\n岁月时中，大怕杀官混杂。\n\n取用凭于生月，当推究于浅深；发觉在于日时，要消详于强弱。\n\n官星正气，忌见刑冲。\n\n时上偏财，怕逢兄弟。\n\n生气印绶，利官运，畏见财乡。\n\n七杀偏官，喜制伏，不宜太过。\n\n伤官复行官运，不测灾来。\n\n阳刃冲合岁君，勃然祸至。\n\n富而且贵，定因财旺生官。\n\n非夭则贫，必是身衰遇鬼。\n\n六壬生临午位，号曰“禄马同乡”。",
    "keywords": [
      "甲",
      "乙",
      "丙",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "金",
      "水",
      "正官",
      "偏官",
      "七杀",
      "偏财",
      "食神",
      "伤官",
      "比肩",
      "劫财",
      "阳刃",
      "禄",
      "拱禄",
      "拱贵",
      "六阴朝阳",
      "六乙鼠贵",
      "偏财格",
      "官杀混杂",
      "海中金"
    ]
  },
  {
    "id": "yuanhai-fulun-01-p02",
    "source": "渊海子平",
    "chapter": "赋论·渊海子平 - 赋论（一）（2/2）",
    "content": "癸日生向巳宫，乃是“财官双美”。\n\n财多身弱，正为富屋贫人。\n\n以杀化权，定显寒门贵客。\n\n登科甲第，官星临无破之宫。\n\n纳粟奏名，财库居生旺之地。\n\n官贵太甚，纔临旺处必倾。\n\n印绶被伤，倘若荣华不久。\n\n有官有印，无破作廊庙之材。\n\n无官无印，有格乃朝廷之用。\n\n名标金榜，须还身旺逢官。\n\n得佐圣君，贵在冲官逢合。\n\n非格非局，见之焉得为奇。\n\n身弱遇官，得后徒然费力。\n\n小人命内，亦有正印官星。\n\n君子格中，也犯七杀阳刃。\n\n为人好杀，阳刃必犯于偏官。\n\n素食慈心，印绶遂逢于天德。\n\n生平少病，日主高强。\n\n一世安然，财命有气。\n\n官刑不犯，印绶天德同宫。\n\n少乐多忧，盖因日主自弱。\n\n身强杀浅，假杀为权。\n\n杀重身轻，终身有损。\n\n衰则变官为鬼，旺则化鬼为官。\n\n月生日干，运行不喜财乡。\n\n日主无依，却喜运行财地。\n\n时归日禄，生平不喜官星。\n\n阴若朝阳（辛日戊子时），切忌丙丁离位。\n\n太岁乃众杀之主，入命未必为灾；若遇斗战之乡，必主刑于本命。\n\n岁伤日干，有祸必轻。\n\n日犯岁君，灾殃必重；五行有救，其年反必为财。\n\n四柱无情，故论名为“克岁”。\n\n庚辛来伤甲乙，丙丁先见无危；丙丁反克庚辛，壬癸遇之不畏；戊己愁逢甲乙，干头须要庚辛；壬癸透露戊己，甲乙临之有救；壬来克丙，须要戊字当头；癸去伤丁，却喜己来相制。\n\n庚得壬男制丙，夭作长年。\n\n甲以乙妹妻庚，凶为吉兆。\n\n天元虽旺，若无依倚是常人。\n\n日主太柔，纵遇财官为寒士。\n\n女人无杀、带二德，作两代之封。\n\n男命身强、遇三奇，为一品之贵。\n\n甲逢己而生旺，定怀中正之心。\n\n丁遇壬而太过，必犯淫讹之乱。\n\n丙临申位，逢阳水难获延年。\n\n己入亥宫，见阴木终为损寿。\n\n庚值寅而遇丙，生旺无危。\n\n乙遇巳而见辛，身衰有祸。\n\n乙逢庚旺，常存仁义之风。\n\n丙合辛生，镇掌威权之职。\n\n一木重逢火位，名为气散之文。\n\n独水三犯庚辛，号曰体全之象。\n\n水归冬旺，生平乐自无忧。\n\n木向春生，处世安然必寿。\n\n金弱遇火炎之地，血疾无疑。\n\n土虚逢木旺之乡，脾伤定论。\n\n筋疼骨痛，盖因木被金伤。\n\n眼昏目暗，必是火遭水克。\n\n下元冷疾，必是水值火伤。\n\n金逢艮（寅）而遇土，号曰还魂。\n\n水入巽（巳）而见金，名为不绝。\n\n土临卯位，未中年便作灰心。\n\n金遇火乡，虽少壮必然挫志。\n\n金木交差刑战，仁义俱无。\n\n水火递互相伤，是非日有。\n\n木从水养，水盛而木则漂流。\n\n金赖土生，土厚而金遭埋没。\n\n是以五行不可偏枯，务禀中和之气；更须绝虑忘思，鉴命无差误矣！\n\n### 看命入式\n\n五行提纲，凡看命排下八字，以日干为主。\n\n取年为根，为上祖财产，知世运之盛衰。\n\n取月为苗，为父母，则知亲荫之有无。\n\n日干为己身，日支为妻妾，则知妻妾之贤淑。\n\n时为花实，为子息，方知嗣续之所归。\n\n法分月气深浅，得令不得令。\n\n年时露出财官，须要身旺；如身衰财旺，但多反破财伤妻。\n\n身旺财多财亦旺，财多称意。\n\n若无财官，次看印绶得何局式，吉凶断之。\n\n学者不可拘执，而不知通变也。\n\n### 神趣八法\n\n类象者：乃天地一类也。如春生人，甲乙天干，地支寅卯辰全，无间断破坏，谓之夺东方一片秀气；最怕引至时为死绝之乡，谓之破了秀气，运至死绝，则不吉。或时上年上引生旺，为之秀气加临，十分大美。\n\n属象者：乃天干甲乙木，地支寅卯未全者是也。\n\n从象者：如甲乙日主无根，地支全金，谓之从金；四柱纯土，谓之从土；四柱纯水，谓之从水；四柱纯木，谓之从木；只有秀气者吉，无秀气者不吉。或天干有甲己字，或有根者不吉。其从火者，大旺运吉，死绝地凶。\n\n化象者：乃甲乙日生人，在辰戌丑未月，天干有一己字合甲字，谓之甲己化土，喜行火运；如逢甲乙木生旺运，化不成，反为不吉。己字中露出二甲字，谓之争合；有一个乙字露出，谓之妒合，为破格不成。\n\n照象者：如丙日巳午未，年月日遇时上一位卯木，谓之木火相照，甚吉；如壬癸日申子辰全属象者，遇时上一位金，谓之金水相照，大吉。年干有照者，亦吉也。\n\n返象者：乃所谓值月令用神，引至时上一位为绝之乡，谓之用之不用，皆为返运；又遇返之太甚，则不吉。\n\n鬼象者：乃秋月生甲乙日，地支四位纯金，谓之鬼象；只要鬼生旺运皆吉。怕见至死绝之乡，而又身旺则不吉。\n\n伏象者：乃寅午戌三合全，又值午月生逢壬日，而天干无丁字透露，壬水又无根；乃取午中有丁火，合壬水而伏之。所谓伏象，运至木火之乡皆吉；只愁水旺之乡，则不利也。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "戌",
      "亥",
      "木",
      "火",
      "土",
      "金",
      "水",
      "偏官",
      "七杀",
      "正印",
      "阳刃",
      "天德",
      "禄",
      "三奇",
      "财官双美"
    ]
  },
  {
    "id": "yuanhai-fulun-02-p01",
    "source": "渊海子平",
    "chapter": "赋论·渊海子平 - 赋论（二）（1/4）",
    "content": "### 群兴论\n\n《当兴》夫人生有秉富贵之荣，而当兴富贵，而且能享福，而保其终身。其何故也？盖四柱中身主专旺；而其所用吉神，或为财、或为官、或为印绶、或为食神，俱各带禄权得令，不偏不杂；又无刑冲伤损克害，方为富贵本源之不杂也。他日能成才，振耀前人之基\n\n业，成当代之功名；不招谗谤，不致伤害。又在运上步步皆吉，四柱益加吉利，是谓源清流洁；故能享福以过人，保其中而无悔也。皆由命运一路滔滔，生旺而然。非幸也，乃命也，可不辩乎！\n\n《崛起》夫人之生，又有穷饿其身，愁苦孤寒颠倒；无何一旦逢时，兴然而起。或当营财满意，白手庄田；或致君泽民，独步台鼎。斯人也，前后异见，其故何如？盖因柱中日主生气未旺，所用贵神，悉皆得位而成旺，又且合格；奈何日主无力，不能胜任其福，亦\n\n劳困偃蹇。忽逢运扶，其日干得其强健，用神出虎啸风生；元命用神，方为我用，我得乘之，则勃然而兴。是偏气乘和，衰以遇旺，故迎吉而能崛起。\n\n若夫建业创功，有大小之不同；当于所遭命之轻重，辩之可也。\n\n《聚兴》又有日主强，则四柱五行，杀纯不杂，身杀俱旺；则根本元无制伏，富贵不成，惟待运来制伏，杀神则化为权，方能崛兴，才德动公卿，功名显达，出类超群。是其身旺，杀神逢制化为权也；制神力旺，发福非常，安得其人不显达，以致极品之尊贵乎，实\n\n有其命。又要行其运以扶，方见勃兴也；如茍运不至，即常人耳。\n\n又要四柱中，日主健旺，用神亦旺，各相停均，为富屋朱门，贵命之贤子也。及其长大，成立丰隆，一逢恶曜运，加临元命，见其财而夺之，因其官而伤之，临其印而坏之，逢其食而损之；遭逢此运，祸不胜言，所以中年见倾而不发。如其恶运一去，又逢好运扶身\n\n，使我用神一新，譬如枯苗得雨，勃然而兴，鸿毛遇风，飘然而举，不可御也。\n\n《中兴》又有人生五行身旺，阳刃比肩，俱各争旺，惟有财官格神等物，虚浮轻少，无力成功名矣；出门行运，又非作福之地，所以一生饥寒，劳苦落剥，有志无成。或至中年晚景，顿逢杀运，假杀为权，制伏阳刃；或得权贵以显扬、或招赀财而发福，当随五行清\n\n浊，以遇其运而别之。\n\n《末兴》是一生穷困，忽然兴起于中年晚景也；故知此命元用财官，平生无气，即至运到，方成富贵，一一兴利。故末兴者，乃得运而然也。学者可不勉乎！\n\n### 论兴亡\n\n夫人生柱中有纯杀为用也，杀神无制，则为白屋穷途之人、或一豪门营干之士；故要逢制杀运，假杀而起，进用朝廷，操权威福，功不可量。制伏运一入财乡，则能党杀，便兴祸患，如此官旺杀旺，运元恐失计。所以命党杀运，倘来生凶，偶然遇流年财杀少旺，杀\n\n神相党，并合兴殃；身主孤寒克害，轻则倾家徒配，重则刑弃其身，故其杀神并合，凶亡之可畏也。有如此杀刃者，一一难免祸患焉。\n\n又有柱中月令，正气官星，为一生贵气，惟逢印运则利，盖官星喜逢财旺以生之，印旺以护之；故令其人能行仁布德、纬国经邦、权重爵高，所以贵也。后遇杀神旺乡，杀神禄位，岁杀并临，官化为鬼，丧身必矣。不行杀运、或逢伤官运，又无印绶制之，伤官得地\n\n，禄遭伤损，丧妻克子，剥职生灾，立可见矣；更遇流年，傥他损官受克，必致亡为惨恶。故欲官禄逢伤，而免剥戮者，不其难之乎？如有高见明识，知进退存亡之机，而保其身者；官禄逢伤，六亲免祸，亦当自己受恶疾而终者矣！\n\n又有四柱中所专用神，无官杀气，惟偏财正财当旺而已；财神当道，隐隐兴隆，积财聚宝，但少贵矣！欲知且看行运如何？若财逢官禄旺之乡，又成富贵之局。设有不幸，财神脱局，阳刃相逢，财倾福败，多患其凶；及流年冲合阳刃，财神尽伤，元命衰绝，阳刃生\n\n凶，败亡极矣！\n\n### 宝法\n\n《宝法》第一\n\n夫，禀阴阳而生天地间，故造化之赋于人也，禀造化而生；物亦如之，莫不由阴阳变化。是故，推人吉凶休咎，斯理昭著；然术家之法固多，究征索子平之外未有矣！\n\n子平一法，专以日干为主，而取提纲所藏之物为令；次及年月时支以表其端。\n\n凡格用月令提纲，勿于傍求年日时为格；今人多不知其法，于此百法百失。\n\n譬如月令，以金木水火土为要，但有一事而定言之，若于傍求，则有失误；取其月令实事，则以遍求轻重浅深格局破冲可也。\n\n西山易鉴先生得其变通，将干格分为六格为重：“曰官、曰印、曰财、曰杀、曰食神、曰伤官”，而消息之，无不验矣！其法曰：“逢官看财，逢杀看印，逢印看官”，斯有奥妙不传之法。取四者不偏不倚、生克制化，而遇破体囚为下运；有生有去为福，有助有剥\n\n为祸。其理深长，最宜消详切当；不昧庸术，宜熟读幸加勉焉。\n\n《宝法》第二\n\n子平之法，以日为主；先看提纲为重，次用年日时支，合成格局，方可断之；皆以月令为用，不可以年取格。凡看子平之数，取格不定，十有九差。",
    "keywords": [
      "己",
      "子",
      "未",
      "木",
      "火",
      "土",
      "金",
      "水",
      "正财",
      "偏财",
      "食神",
      "伤官",
      "比肩",
      "阳刃",
      "禄"
    ]
  },
  {
    "id": "yuanhai-fulun-02-p02",
    "source": "渊海子平",
    "chapter": "赋论·渊海子平 - 赋论（二）（2/4）",
    "content": "惟易鉴先生之法，月令用金只用金，用火只用火；八字水多却取水，不来取火，况此差矣！以法断之，误其大半。是西山易鉴参透玄机，十八格内取六格为重，用相生，定格合局；仍用年日下，以推轻重浅深，万无一失。\n\n六格法曰：“逢官看财”，“逢财看杀”，“逢杀看印”，“逢印看官”。如用印不怕杀；是杀拘印，印拘身，还作上格取之。如四柱逢印看七杀；但有官杀在，运行官杀乡，亦作贵格。\n\n月令通官，柱中遇财，财生官妙矣！乃富贵之格。\n\n柱中见财，要人财旺，至兴发福矣！\n\n但见一杀，则以杀为重，不可又行财旺之乡；乃财生杀旺，当作贫贱之格。\n\n凡格当以杀官言之。\n\n《寸金搜髓论》印净禅师\n\n造化先须看日主，后把提纲看次第。\n\n四柱专论其财官，身旺财官多富贵。\n\n若还身旺财官损，只是朝求暮讨儿。\n\n财官旺时日主强，紫袍金带有何疑。\n\n财官旺而日主弱，运行身旺最为奇。\n\n日主旺而财官弱，运入财官名利驰。\n\n日主坐下有财官，月令相逢贵不难。\n\n富贵财官为总论，早年富贵禄高攀。\n\n身旺无依更迁祖，不迁居死在外地。\n\n身旺无倚，损财伤妻、或是外家冷落、或过房入舍。\n\n身旺印旺，破财不聚；有财只好善破、或置物创屋、或门大而仓廪虚，内不足而外有余。\n\n官喜露，露则清高。\n\n财要藏，藏则丰厚。\n\n杀藏官露，恶隐善扬；人生遇此，名振乡邦。\n\n官杀太重身更强，一逢制伏作贤良。\n\n杀官拱印贵非轻，烜赫威扬定振名。\n\n身居九夏火土多，相逢水济贵中和；水火元来要既济，管教名利振山河。\n\n生居三冬，水冷金寒；得火相扶，莫作等闲。\n\n火势炎炎如无水，运行水乡亦是美。\n\n水势滔滔若无火，运入火乡亦为奇。\n\n南方火炎，利入北方水运。\n\n北方水寒，利入南方火运。\n\n东方木多，宜入西方金运。\n\n西方金旺，宜入东方木运。\n\n水火有既济之功。\n\n金木有成名之论。\n\n五行得其相济，威名荣振九天。\n\n三丘五行，辰戌丑未；若是重见，骨肉刑悲、父母不足、兄弟异离、亲戚情疏，更亏妻子。\n\n冲破提纲，多亏父母，或是刑、或是离异。\n\n身旺比肩坐驿马，兄弟飘蓬好潇洒。\n\n八字四马总交驰，身荣劳碌任东西；倘有身闲心不定，动则风流静则悲。\n\n财星入库主聚财。\n\n财星入库妻悭吝，谨守赀财不做人。\n\n若是财星坐四马，妻贤无处不欣欣。\n\n官杀重重不带财，妻能内助不和谐；公姑不敬妻无礼，夺却夫权命所排。\n\n官星若也逢生旺，更得长生旺在时；子息聪明多俊秀，儿孙个个着绯衣。\n\n比劫伤官旺，伤妻更损儿；养子多不肖，乞养总非宜。\n\n日主七杀带枭神，妻主虚胎小产多，血气不调成血疾；更看行运又何如。\n\n男子枭食重重见，身弱多因痨病随。\n\n女人枭食非为吉，产难惊人病亦危。\n\n女人官旺兼财旺，招得贤夫更好儿；若是财官俱受损，伤夫克子守空帷。\n\n印绶旺身身更旺，为人刑克主孤贫；若得官显财又显，亦为超群拔萃人。\n\n惹是招非，只缘水火相克，或是目昏眼暗。\n\n女命若也伤官旺，坐下伤官会骂夫；朝暮喃喃口不绝，百年终见带刑孤。\n\n日如乙巳、戊辰、庚午、辛未，日干带之，权贵之妻也；更主贤妻亦主贵，更看四柱又何如。\n\n又如丙子、丁丑、戊寅、己卯，生人遇此，皆因前道。\n\n辛巳、壬午、甲申、乙酉，俱是坐下财官，逢之富贵不少。\n\n丁亥戊子并庚寅，日主逢之命不轻。\n\n辛卯丙申丁酉位，财官内隐显声名。\n\n己亥甲申见庚戌，印绶财官内里藏；更得丙辰壬戌至，四时符印不非常。\n\n甲子丙寅与丁卯、己巳壬辰癸巳同，虚名虚利任飘蓬。\n\n乙亥庚申并己巳，生下财官并无有；妻宫子女带虚花，东西南北是身家。\n\n甲午戊戌并庚子，女克丈夫男克子。\n\n乙巳丙午丁未同，重重壬子主孤穷。\n\n甲寅乙卯与戊午，支干同类子不足。\n\n己未庚申及癸亥，月令更旺成祸害。\n\n月主财官印绶全，月时符合福绵绵。\n\n干支同类并身旺，克子刑妻破祖田。\n\n好将四柱分强弱，莫犯阴阳执一言；此是五行真妙诀，不逢智者莫虚传。\n\n### 论命细法\n\n过房七杀带三刑，母明父暗是偷生。\n\n我明我暗从化象，父死之时不送灵。\n\n庚金化成火相时，父亡见血不须疑。\n\n比肩三合族人害，三刑零落及离妻。\n\n比肩暗损及门房，兄弟无情被罔欺。\n\n如带比肩成别象，弟兄不睦报君知。\n\n妻带三合及坐妻，妻曾认得是亲支。\n\n坐妻透妻成别象，定主离妻再娶妻。\n\n多透妻财须怕妇。\n\n妻归绝地不生儿。\n\n化成别象克正夫，必主欺夫礼义疏。\n\n身旺食强亦如此，食明旺相懵然殂。\n\n阳母专位主伤生，母来父上受其惊。\n\n天时地利生过月，七杀兼刑顶上偏。\n\n印归杀地母有病。\n\n丙丁双者顶双灵。\n\n日禄归时须应梦。\n\n小儿无乳食冲刑。\n\n壬子乙酉对偏生，丙戌丁丑妻获灵。\n\n背父而生甲乙卯，此时须要记分明。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "七杀",
      "枭神",
      "伤官",
      "比肩",
      "驿马",
      "禄"
    ]
  },
  {
    "id": "yuanhai-fulun-02-p03",
    "source": "渊海子平",
    "chapter": "赋论·渊海子平 - 赋论（二）（3/4）",
    "content": "假令，申子辰从水也；不然，五月无水，有火不从也。戊癸化火巳午，天干地支从火也，又将坐日甲木论。珞琭子云：“学释则离宫修定”，是如此取用也。杜老先生教镜镡僧判，将此为例，此日参详，朝暮苦想；似此半年，忽然间得此时入处，云：“公初学，进\n\n退了几番；后获此法，非与他阴阳也，此别家幽微之经也。”又论《心印口诀》：双顶者，只可言八字，有双丙丁者是也；若只一丙一丁，下有刑冲者，可言歪顶无失也。\n\n又一法。言人儿女麻面者，是戊己被甲乙克之，不然面主有疤痕；戊己见乙巳乙卯乙亥是矣！如此递相贯穿，天干地支，往来相克，化合之气，死生破败，皆此所主也；其干支万变，如此化，病源此中出，成败此中出。命之幽微，莫不由于此，而假外来哉！更于此\n\n看得到处，不须归家多说。\n\n四柱支中元有忌者，切忌运中透出病。\n\n运中忌财作凶财，岁战便为灾。\n\n凡坐杀者，不可行杀旺运。\n\n身旺又加旺运，岁运并来伤杀，与我无情者是。\n\n印绶怕行财运，主恶死或血疾。\n\n印绶多母众，或食众乳、或寄养外人家。\n\n如四柱有官星流气，太岁冲官星，必因官讼；如遇比肩助者，言比肩之人救助无事，流气转生财官者。\n\n凡识生财伤官有三：伤之不尽，多出吏道；元有物气，伤官运及印绶，岁复见官星者，多凶化气，怕逢返本；不化有变局，如化不成者，可只用本日干断。\n\n且如，己土用癸水为妾，运逢辰库，主妾与自家人私通。\n\n丙用乙为母，遇庚申母多外情。\n\n丙用庚为父，遇寅丙多主父弱。\n\n戊用癸为妻，若坐酉宫，或主好酒。\n\n本元无财官，运逢财官者主凶；他人发财发官。\n\n火入水乡，主血疾。\n\n壬癸引归寅卯，主阳不兴；时归败绝，老后无成。\n\n日干与流气（流年）合，主晦气入门。\n\n假令，六甲日，以偏阳土为父，阴土为妻，阳金子，阴金女；阳木阴木同法，余皆仿此。\n\n妻星入败地，主妻不正；如己酉、庚午、癸酉、丁丑，是财入败地也。\n\n寅申巳亥，乃四长生，必得聪明妻。\n\n财官印，得气为妙。\n\n元见财官，商旅农家。\n\n财多印陷，少年克母；母不贞洁，必重嫁。\n\n女人之命，日干同者，若我旺他衰，我为正；他旺我衰，他为正。\n\n壬癸之水盛者，聪明多智，女多淫滥。\n\n时上见财者，必须入舍。\n\n支中有官无刑破者，因妻发官。\n\n支中有杀无制，因妻致祸。\n\n假令壬癸日，运逆行者，生于正月二月：取戊己土为官，故为禄绝，此为背禄；取丙丁火为财，四柱不透出财神，此为背禄不贫也，寅卯暗藏三阳四阳之火为财；如行子丑运，遇比肩分夺；交亥运木长生而助火，主发财；戌运亦然；酉运火死水败，主破财。\n\n如壬癸生寅卯月，顺运者：巳午运发财福，亦忌财神透露，岁运亦然，如遇财神透出，四柱元有阳刃比肩，因妻致祸；忌申酉二运，如四柱元有印者，百物更改，革故鼎新；如流年遇杀者凶；酉运裸形沐浴，劫煞主死。\n\n如丙子、丁丑、戊寅、辛卯、壬辰、癸巳、丙午、丁未、戊申、辛酉、壬戌、癸亥，时犯之，多因孝病中成亲。\n\n如用子女之法，不喜入墓库；如子女入库，主无子女。\n\n库日用甲为偏财为父；坐甲行西地，为财临杀位，父死不归家。\n\n阳干女命，食神多者为娼。\n\n阴干女命，食伤官多者为妓；有物去之为良。\n\n火至天干，多主瘰？；地支多时生疮。\n\n用杀返轻，多为僧道之首。\n\n此荀僧《判正传歌》，即印净禅师也。\n\n### 心镜歌\n\n人生富贵皆前定，术士须详论；\n\n天上星辰有可加，此说更无差。\n\n时年月建逢命位，正是福元取。\n\n寿元合处是无真，此说不虚陈。\n\n官禄贵马见合刑，一举便成名。\n\n日逢贵地见禄马，壮岁登科甲。\n\n时日若逢禄马位，为官必清贵。\n\n五行时日无相杂，为官多显达。\n\n阳刃重重又见杀，大贵登科甲。\n\n若逢三奇连禄马，名誉满天下。\n\n日坐食支又合干，九卿三公看。\n\n甲子己巳有一说，天德得合诀。\n\n丙子癸巳与前观，官职三公卿。\n\n木若逢金主不伤，两府坐中堂。\n\n火若逢水主将权，为将镇戍边。\n\n金若逢火主大权，方面刺史官。\n\n水若逢土入金局，宜作侍从下。\n\n土若逢木为正禄，八座三台福。\n\n年得月禄不为喜，日贵取为主。\n\n生逢贵人值孤寡，决定为僧也。\n\n空亡官禄遇贵人，淡服作高僧。\n\n五行无气守孤寡，必定作行者。\n\n空亡刑害又逢囚，为僧及裹头。\n\n欲知人命主有权，食神旺必全。\n\n相冲阳刃再杀伤，必主上法场。\n\n的杀若逢盘足坐，恶鬼死刑狱。\n\n麦田相逢共帝星，徒流定分明。\n\n大害当权多夭折，少年逢刃杀。\n\n日逢官鬼见重刑，恶死甚分明。\n\n刃神劫煞两头居，早岁梦天衢。\n\n禄马俱逢行绝地，劳困难逃避。\n\n月若逢时与刑冲，根基定一空。\n\n时遇官星生旺位，子孙成行序。\n\n向禄临财官更期，贵显有家资。\n\n日月纯官无财位，反主无官贵。\n\n卯刑子位子刑卯，癸乙相刑贵。\n\n子来冲午未刑戌，甲乙逢申显贵名。\n\n禄马俱绝又发财，人元克出来。\n\n得一分三缘何议，禄马飞天是。\n\n岁合时日分两头，切须仔细求；",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "偏财",
      "食神",
      "伤官",
      "比肩",
      "阳刃",
      "劫煞",
      "天德",
      "空亡",
      "日贵",
      "禄",
      "贵人",
      "三奇"
    ]
  },
  {
    "id": "yuanhai-fulun-02-p04",
    "source": "渊海子平",
    "chapter": "赋论·渊海子平 - 赋论（二）（4/4）",
    "content": "君子若逢主奏对，常人主灾晦。\n\n心怀悔退成何事，重阳剥官位。\n\n柱中有禄运逢财，金玉自天来。\n\n言前能说贵与贱，亦须看大运。\n\n大凡行运逢禄马，发迹为官也。\n\n天月二德为救解，百灾不为害。\n\n向禄临财甚希奇，贵显主官赀。\n\n命中禄马同贵人，福禄进珠珍。\n\n贵人君子坐刑煞，名成少年发。\n\n阴阳贵贱宜消息，熟晓于胸臆；\n\n日时身命许多般，一诀通变看。\n\n### 妖祥赋\n\n命理深微，子平可推；先要取其日干，次则详其月令。年时共表其吉凶，《妖祥》不忒于岁月，通参于成败，祸福无遗。或有不见之形，须当审究；更有分抽之绪，后学难知。\n\n天清地浊，自然禀一气之生。\n\n五行正贵，忌刑冲克破之乡。\n\n四柱支干，喜三合六合之地。\n\n寅申巳亥，乃财官印绶长生。\n\n辰戌丑未，系禄马印星奇库。\n\n日贵时贵，大忌刑冲克破。\n\n拱禄拱贵，最怕填实刑冲。\n\n观无合有合，逢凶不凶。\n\n伤官之于年，运到官乡不喜。\n\n阳刃冲合岁君，运临而祸至。\n\n辰戌魁罡，忌官星怕逢七杀。\n\n金神日刃，喜七杀而忌刑冲。\n\n时上偏官要制伏，弱身强官。\n\n专杀莫逢鬼旺，亦要制伏为强；\n\n但看本有本无，遇而不遇，要禀中和。\n\n辛亥多逢丑地，怕填实，不喜官星。（飞天禄马格）\n\n甲子日再逢子时，嫌丑午，亦畏庚辛壬癸亥子。（子遥巳格）\n\n禄马飞天，离巽（巳）丙丁聚巳午。\n\n倒冲天禄，壬骑龙背，辰多冲戌官星。\n\n乙用丙子，聚贵声名。（乙巳鼠贵格）\n\n嗟夫！财命有气，背禄而不贫；\n\n绝财命衰，纵建禄而不富。\n\n癸到艮（寅）山，怕庚辛忌逢戊土。（刑合格）\n\n壬逢丑地，忌戊己怕见庚金。\n\n庚遇申子辰，乃井栏叉，又谓之入局，忌丙丁，愁巳午。（井栏叉格）\n\n戊见申时，怕甲丙亦忌寅卯。（合禄格）\n\n辛金己土若遇，谓之“从格”，名为“秀气”；\n\n四柱火伤又无救，是灾迍邅。\n\n辛日戊子时，忌子多怕日相冲。（六阴朝阳格）\n\n阳水逢辰见戊己，灾临难避。\n\n甲见己时，偏财运喜财乡。\n\n丁日辛年号岁财，运逢戊贵。\n\n乙逢申位，忌见刑冲。\n\n日时归禄，官逢有祸。（归禄格）\n\n另有天冲地击、阴错阳差、贪合忘官、劫先财后，名难成贵。\n\n贪合忘杀，身旺时福，福禄增加。\n\n官藏杀见，有制伏亦自辉煌。\n\n官见杀藏，身弱后终见波渣。\n\n身弱喜逢旺运。\n\n身强最爱杀乡。\n\n将来者进，功成者退，富贵喜重犯者奇；\n\n宜通变而推，决无差误矣！",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "戌",
      "亥",
      "火",
      "土",
      "金",
      "水",
      "偏官",
      "七杀",
      "偏财",
      "伤官",
      "阳刃",
      "日刃",
      "魁罡",
      "日贵",
      "禄",
      "贵人",
      "拱禄",
      "拱贵",
      "飞天禄马",
      "六阴朝阳",
      "从格"
    ]
  },
  {
    "id": "yuanhai-fulun-03-p01",
    "source": "渊海子平",
    "chapter": "赋论·渊海子平 - 赋论（三）（1/4）",
    "content": "### 相心赋\n\n人居六合，心相五行，欲晓一生，辩形察性。\n\n官星恺悌，贵气轩昂，性优游而仁慈宽大、怀豁达而和畅声音、丰姿美而秀丽、性格敏而聪明。\n\n印绶主多智慧、丰身自在心慈。\n\n食神善能饮食、体厚而喜讴歌。\n\n偏官七杀，势压三公，喜酒色而偏争好斗、爱轩昂而扶弱欺强、情性如虎、急躁如风。\n\n枭印当权，使心机而始勤终惰、好学艺而多学少成。\n\n偏印劫刃，出祖离家，外象谦和尚义、内实狠毒无知、有刻剥之意、无慈惠之心。\n\n偏正财露，轻财好义，爱人趋奉、好说是非、嗜酒贪花，亦系如此。\n\n伤官伤尽，多艺多能，使心机而傲物气高、多谲诈而侮人志大、颧高骨俊、眼大眉粗。\n\n日德心善稳厚、而作事慈祥。\n\n魁罡性严有操持、而为人聪敏。\n\n日贵夜贵，朝荣暮荣，为人纯粹而有姿色、作仁德而不骄奢。\n\n金神贵格，火地奇哉！有刚断明敏之才、无刻剥欺瞒之心。\n\n乙巳鼠贵，遇午冲，贫如颜子。\n\n壬骑龙背，逢丁破，欲比申枨。\n\n井栏飞天，其心傲物。\n\n刑合趋艮（寅），智足多仁。\n\n六甲趋干（亥），主仁慈而刚介心平。（六甲趋干格）\n\n五阴会局，为人佛口蛇心。\n\n二德印生，作事施恩布德。\n\n五行有化，看何气而推。\n\n四柱无情，取元干而论也。\n\n且，火炎土燥，必声洪而好礼；水清润下，主言悟而施仁。\n\n金白水清，质黑肥圆。\n\n土气厚重，信在四时。\n\n汇合如然，失时反此；事则举其大略，须要察其细微。欲识情理，学者用心于此。\n\n### 玄机赋\n\n太极判为天地，一气分有阴阳。\n\n日干为主，专论财官。\n\n月支取格，乃分贵贱。\n\n有格不正者，败。\n\n无格有用者，成。\n\n有官，莫寻格局。\n\n有格局，喜官星。\n\n官印财食无破，清高。\n\n杀伤枭刃，用之为吉。\n\n善恶相交，喜去杀而从善。\n\n吉凶混杂，忌害吉以化凶。\n\n有官有杀，宜身旺，制杀为奇。\n\n有官有印，畏财兴，助财为祸。\n\n身强杀浅，杀运无妨。\n\n杀重身轻，制乡为福。\n\n身旺印多，喜行财地。\n\n财多身弱，畏入财乡。\n\n男逢比劫伤官，克妻害子。\n\n女犯伤官偏印，丧子刑夫。\n\n幼失双亲，财星太重。\n\n为人孤克，身旺无依。\n\n年冲月令，离祖成家。\n\n日破提冲，弦断再续。\n\n时日对冲，伤妻克子。\n\n日通月令，得祖安身。\n\n木遇春长，遇庚辛反假为权。\n\n火归夏生，见壬癸能为福厚。\n\n土逢辰戌丑未，木重成名。\n\n金坐申酉之中，火乡发福。\n\n水居亥子，戊己难侵。\n\n身坐休囚，平生未济。\n\n身旺喜逢禄马。\n\n身弱忌见财官。\n\n得时俱为旺论。\n\n失令便作衰看。\n\n四柱无根，得时为旺。\n\n日干无气，遇劫为强。\n\n身弱喜印。\n\n主旺宜官。\n\n财官印绶，破则无功。\n\n杀伤枭劫，去之为福。\n\n甲乙秋生金透露，水木火运荣昌。\n\n丙丁冬降水汪洋，火土木方贵显。\n\n戊己春生，西南方有救。\n\n庚辛夏长，水土运无伤。\n\n壬癸逢于土旺，金木宜荣。\n\n身弱有印，杀旺无伤；忌行财地。\n\n伤官伤尽，行官运以无妨。\n\n伤官用印宜去财。\n\n伤官用财宜去印。\n\n是或，伤官财印俱彰，将何发福；身旺者用财，身弱者用印。用财去印，用印去财，方发弥福；正所谓喜者存之，憎者去之。\n\n财多身弱，身旺以为荣。\n\n身旺财衰，财旺乡而发福。\n\n重犯官星，只宜制伏。\n\n食神迭见，须忌官乡。\n\n顽金无火，大用不成。\n\n强木无金，清名难着。\n\n水多得土，财多蓄。\n\n火焰逢波（水星），禄位高。\n\n有官有印，无破无荣。\n\n无印无官，有格取贵。\n\n阳刃格喜偏官。\n\n金神最宜制伏。\n\n杂气财官，刑冲则发。\n\n官贵太盛，旺处必倾。\n\n身太旺，喜见财官。\n\n主太柔，不宜禄马。\n\n旺官旺印与旺财，入墓有祸。\n\n伤官食神并身旺，遇库兴灾。\n\n运贵在于支取。\n\n岁重向乎干求。\n\n印多者，行财而发。\n\n财旺者，遇比何妨。\n\n格清局正，富贵荣华。\n\n印旺官旺，声名特达。\n\n合官，非为贵取。\n\n合杀，莫作凶推。\n\n桃花带杀，喜淫奔。\n\n华盖逢空，多刻剥。\n\n平生不发，八字休囚。\n\n一世无权，身衰遇鬼。\n\n身旺者，则宜泄、宜伤。\n\n身衰者，则喜扶、喜助。\n\n禀中和，莫令太过不及。\n\n若遵此法推详，祸福验如影响。\n\n### 幽微赋\n\n天地阴阳二气，降于春夏秋冬，各生其时；有用者则吉，无用者则凶。是以泄天机之妙理，谈大道之玄微。\n\n天既生人，人各有命。\n\n所以，早年富贵，八字运限咸和；\n\n中主孤单，五行逢死绝败。\n\n过房入舍，年月中分。\n\n随母从夫，偏财空而印旺。\n\n早岁父亡，偏财临死绝杀宫。\n\n幼岁母离，只为财多印死。\n\n比肩多，而兄弟无情。\n\n阳刃多，而妻宫有损。\n\n官逢死气之方，子招难得。\n\n若见伤官太盛，子亦难留。\n\n如遇冲破提纲，定主离于祖业；\n\n再见空亡，三番四废。\n\n印绶逢生，母当贤贵。\n\n偏官归禄，父必峥嵘。\n\n官星临禄旺之乡，子当荣显。\n\n七杀遇长生之位，女招贫夫。\n\n自身借宫所生，必是依人过活。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "偏官",
      "七杀",
      "偏印",
      "正财",
      "偏财",
      "食神",
      "伤官",
      "比肩",
      "桃花",
      "华盖",
      "阳刃",
      "空亡",
      "魁罡",
      "日贵",
      "日德",
      "禄"
    ]
  },
  {
    "id": "yuanhai-fulun-03-p02",
    "source": "渊海子平",
    "chapter": "赋论·渊海子平 - 赋论（三）（2/4）",
    "content": "妻星失令，半路抛离；\n\n若乃借宫所生，亦是他人义女。\n\n酒色猖狂，只是桃花带杀。\n\n慈祥敏慧，天月二德聚来。\n\n印绶旺，而子少息稀。\n\n正官旺，而女多男少。\n\n枭神兴，早年折夭。\n\n食神旺，老寿而高。\n\n偏财逢败，父主风流；\n\n子曜若临，破家荡产。\n\n自身逢败，早岁兴衰。\n\n妻入墓，不得妻财。\n\n父临库，父当先死。\n\n比肩逢禄，兄弟名高。\n\n食神多而好饮食。\n\n正官旺而受沾滋。\n\n身临沐浴之年，恐愁水厄。\n\n生入斗克之年，必逢火灾。\n\n女带桃花坐杀，定主淫奔。\n\n伤多而印绶被克，母当淫荡。\n\n年月冲者，难为祖业。\n\n日时冲者，妻子招迟。\n\n若见天元刑战，父母难靠；\n\n如遇地支所生，凶中成吉。\n\n日主弱，水火相战，而招是非。\n\n甲木衰，逢金旺，而无仁无义。此乃男命之玄机。\n\n略说女人之奥妙，纯粹在于八字。\n\n纯有富贵者，一官生旺。\n\n四柱休囚，必为贵者。\n\n浊淫者，五行冲旺。\n\n娼淫者，官杀交叉。\n\n命主多合，此为不良。\n\n满柱杀多，不为克制。\n\n印绶多，而老无子。\n\n伤官旺，而幼伤夫。\n\n荒淫之欲，食神太过。\n\n四柱不见夫星，未为贞洁。\n\n官星绝，遇休囚，孤孀独宿。\n\n清洁源流，金猪相遇。\n\n木虎相见，四柱三夫。\n\n阳刃重迭、水火逢蛇，夫宫早丧。\n\n食神一位逢生旺，招子须当拜圣明。\n\n父母之宫，男命同断。若见此书，藏之如宝，若遇高士，对镜分明；依其此法，万无一失。\n\n### 五行元理消息赋\n\n详其往圣，鉴以前贤；论生死全凭鬼谷，推消息端的徐公。阳生阴死，阳死阴生，循环逆顺，变化见矣！\n\n夫，阳木生亥死午，虽存亡易见；阴木跨马（午）逢猪（亥），则吉凶可知；艮（寅）生丙而遇鸡（酉）死；兑（酉）生丁而逢虎（寅）伤；戊藏寅而西方（酉）没；己生酉而艮（寅）中亡；庚逢蛇（巳）而峥嵘，运见鼠（子）亦难当；辛生子死在巽（巳）地；壬\n\n生申藏于震（卯）方；兔（卯）生癸水衣禄足，运行猴（申）地见灾殃。十干生死同断，造化依此推详。\n\n又，详权刃双显停均，位至侯王；中途或丧或危，运扶官旺。\n\n平生为富为贵，身杀两停。\n\n大贵者，用财而不用官。\n\n当权者，用杀而不用印。\n\n印赖杀生。\n\n官因财旺。\n\n食居先，杀居后，功名两全。\n\n酉破卯，卯破午，财名双美。\n\n享福，五行归禄。\n\n寿弥，八字相停。\n\n晦火无光于稼穑（戊己）。\n\n阴木（乙）绝气于丙丁。\n\n火虚有焰。\n\n金实无声。\n\n水泛木浮者，活木。\n\n土重金埋者，阳金（庚）。\n\n水盛则危。\n\n火明则灭。\n\n阳金（庚）得炼太过，变格奔波。\n\n阴木（乙）归垣失令，终为身弱。\n\n土重而掩火无光，逢木反为有用。\n\n水盛则木无定，若行土运方荣。\n\n五行不可太甚，八字须得中和。\n\n土止水流，全福寿。\n\n土虚木盛，必伤残；运会元辰，须当夭折。\n\n木盛多仁。\n\n土薄寡信。\n\n水旺居垣须有智。\n\n金坚主义却能为。\n\n金水聪明而好色。\n\n水土混杂必多愚。\n\n遐龄得于中和。\n\n夭折丧于偏枯。\n\n辰戌克制并冲，必犯刑名。\n\n子卯相刑门户，全无礼德。\n\n弃印就财明偏正。\n\n弃财就杀论刚柔。\n\n伤官无财可恃，虽巧必贫。\n\n食神制杀逢枭，不贫则夭。\n\n男多阳刃，必重婚。\n\n女犯伤官，须再嫁。\n\n贫贱者，皆因旺处遭刑。\n\n孤寡者，只为财神被劫。\n\n去杀留官方论福。\n\n去官留杀有威权。\n\n逢伤官反得夫星，乃财命有气。\n\n遇枭神而丧子息，福薄无后而孤。\n\n三戌冲辰祸不浅。\n\n两干不杂利名齐。\n\n丙子辛卯相逢，荒淫滚浪。\n\n子午卯酉全备，酒色昏迷。\n\n天干杀显，无制者贱。\n\n地支财伏，暗生者奇。\n\n因财致富，阳刃与岁运并临。\n\n贪食乖疑，命用枭神因有病；侄男为嗣，义女为妻。\n\n日时相逢卯酉，始生必主迂移。\n\n平生敬信神祇，造化因逢戌亥。\n\n阴克阴，阳克阳，财神有用。\n\n官多无官，大旺倾危。\n\n杀多无杀，反为不害。\n\n财多无财，运逢化杀生灾。\n\n八字得局失垣，平生不遇。\n\n四柱归垣得令，早岁轩昂。\n\n木逢类象，荣贵高迁。\n\n命用枭神，富家营办。\n\n财官俱败者，死。\n\n食神逢枭者，亡。\n\n龙藏亥卯，经商利络丝绵。\n\n丁巳孤鸾，合作聪明诗女。\n\n日犯裸形沐浴，浊滥淫娼。\n\n日禄归时见财，则清高富贵。\n\n归禄有财而获福。\n\n无财归禄必须贫。\n\n财印混杂，终为困穷。\n\n偏正浊乱，必致伤残。\n\n太岁忌逢战斗。\n\n阳刃不喜刑冲。\n\n癸从戊合，少长无情，多有不仁。\n\n庚逢丙扰，岂知遇正官，却无俸禄。\n\n盖，禄逢七杀，乃有声名。\n\n不从不化，淹留仕路之人。\n\n从化得从，显达功名之士。\n\n化成禄旺者，生。\n\n化成禄绝者，死。\n\n处僧道之首，用杀反轻。\n\n受宪台之职，偏官得地。\n\n生地相逢，壮年不禄，老寿无终。\n\n丁逢卯木，遇己土枭食之人。\n\n亥乃神浆，遇酉金嗜杯之客。\n\n财逢旺地人多富。\n\n官遇长生命必荣。\n\n丁生酉金，丙辛遇之绝嗣。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "正官",
      "偏官",
      "七杀",
      "枭神",
      "偏财",
      "食神",
      "伤官",
      "比肩",
      "桃花",
      "阳刃",
      "禄",
      "元辰",
      "食神制杀"
    ]
  },
  {
    "id": "yuanhai-fulun-03-p03",
    "source": "渊海子平",
    "chapter": "赋论·渊海子平 - 赋论（三）（3/4）",
    "content": "财临杀地，父死而不归家。\n\n八专日支同类，杀年杀运生灾。\n\n若能观览熟读，详玩贵贱，万无一失。\n\n### 金玉赋\n\n数体洪范，法遵子平，命天地之奥妙，听空谷之传声。一气流行，则冬寒而夏暑；三阳生发，自春长以秋成。窃闻既生有灭，若亏则盈；造化归源，尽返寅申巳亥；五行藏蓄，各居四季丘陵。生长有时，自春夏秋冬之属；旺衰有数，察贫贱富贵之机。\n\n搜寻八字，专论财官，次究五行，须详气候。\n\n论财官之轻重，察气候之浅深，推向背财官之得失，论当生格局之高低。\n\n他来克我为官鬼，身旺当权。\n\n我去克他为妻财，官强则富。\n\n年伤身主，乃父与子而不亲。\n\n时克日辰，是子不遵于父命。\n\n年克日兮，上能陵下。\n\n日克年兮，下去犯上；若得有物制日干，则可化恶为祥；更要本主逢喜神，则将凶而变吉。\n\n喜神庆会，当知资产丰隆。\n\n四柱无情，定见祸端并作；或见本主相冲，三刑重迭，岁运欺陵，必招横事。\n\n纯粹五行入格，台阁风清。\n\n身强七杀降伏，藩垣镇守。\n\n无财官而有格局，青云得路。\n\n无格局而有财官，黄门成名。\n\n财官格局俱损，不贫寒而功名蹭蹬之人。\n\n日干月令俱强，非穷困必草茅永逸之士。\n\n丙丁坐南离而无制，是不遵礼法凶暴之徒。\n\n壬癸遇戊己之相应，乃怀德抱才聪慧之士。\n\n辛逢乙木于南墓，虽富而不仁。\n\n丙逢辛金于北镇，纵贫而有德。\n\n年时月令有偏印，凶吉未明；大运岁君逢寿星（食神），灾殃立至。\n\n幼年乏乳，食神遭刑克之宫。\n\n壮岁峥嵘，乃财官居纯粹之位。\n\n阳日食神得地，无冲损则暗合官星。\n\n阴日食神无破亏，虽契合则自亲印绶。\n\n偏财能益寿延年。\n\n阳刃七杀，善夺财化鬼。\n\n财星有破，费祖风别立他乡。\n\n印绶被伤，失宗业抛离故里。\n\n人命以贵神为福，遭克陷则凶祸不祥。\n\n五行会凶曜为灾，喜合杀并食神为贵。\n\n命亏杀旺，要天赦二德呈祥。\n\n身弱财丰，喜阳刃兄弟为助。\n\n月令值食神健旺，善饮食而姿质丰满。\n\n四柱有吉曜相扶，堆金积玉。\n\n五行无凶杀侵犯，名显声扬。\n\n寅申巳亥迭犯，有聪明生发之心。\n\n子午卯酉重逢，害酒色荒淫之志。\n\n女人无杀，一贵何妨；喜逢天月德神，忌见杀官混杂。\n\n贵（官）众，则舞裙歌扇。\n\n合多，则暗约偷期。\n\n五行健旺，不遵礼法而行。\n\n官杀互逢，定是风声之配。\n\n回眸倒插、泛水桃花、沐浴裸形、螟蛉重见，多为奴妾娼妓，少有三贞九烈。\n\n双鱼（亥）双女（巳）号淫星，不宜多犯。\n\n官星七杀曰“夫主”，忌见重逢。\n\n寅申互见性荒淫。\n\n巳亥相逢心不已。\n\n或有伤官之位，不远嫁，定主克夫。\n\n临冲枭印之神，非孤离，终须死别。\n\n四柱有官鬼入墓，使夫星久入黄泉。\n\n岁运临夭绝之宫，俾鸳配分飞异路。\n\n要知女命难婚，运入背夫之位。\n\n欲识男儿早娶，定是运合财乡。\n\n子克重重，杀没官衰伤食重。\n\n伤妻迭迭，财轻身旺弟兄多；若不如斯，定是刑冲妻妾位。\n\n暗合财星妻妾众。\n\n虚朝财位主妻多。\n\n财星入墓，必定刑妻。\n\n支下伏神，偏房宠妾。\n\n妻星明朗，乔木相求。\n\n大运流年，三合财乡，必主红鸾吉兆。\n\n或临财败之宫，家赀凌替、伤妻损妾、婚配难成。\n\n妻星失位在何宫，要求端的。\n\n官禄天厨，居甚位须察根源。\n\n有格局纯杂，忽遇恶物相冲，亦主死亡。\n\n无财禄或逢财禄旺相，亦当骤发。\n\n日求升合，食神旺处劫财多。\n\n或，逢偏印克食神，非贫夭寿，须知乞化；要审荣枯得失，当究轻重浅深。\n\n官禄杀强，无制则夭。\n\n日衰财重，党杀则穷；更看岁运何凶？何吉？\n\n身宫冲破无依倚，不离祖必出他乡。\n\n干（亥）坤（申）艮（寅）巽（巳）互换朝，好驰骋则心无定主。\n\n柱中若逢华盖，犯二德清贵之人。\n\n官星七杀落空亡，在九流任虚闲之职。\n\n五行克战，非伤日主不为灾。\n\n岁运并临，若损用神皆有祸。\n\n木逢金克，定主腰胁之灾。\n\n火被水伤，必是眼目之疾。\n\n三合火神旺盛克庚辛，损头面及脓血之疾；如伤日干及财官太盛，折肢体有眷恋之灾。\n\n心肺喘满，亦本金火相刑。\n\n脾胃损伤，盖因土木战克。\n\n支水干头有火遭水克，必主腹？（痞）心朦。\n\n支火干头有水遇火旺，则内障睛盲。\n\n火土烦焦蒸四曜，则发秃眼昏。\n\n润下纯润充气，返神清骨秀。\n\n荧惑（火）乘旺临离（午）巽（巳），风中失音。\n\n太白（金）坚利合兑（酉）坤（申），兵箭落魄。\n\n财星入墓，少许刑冲必发。\n\n伤官伤尽，或见官星则凶。\n\n十有八格，当从善恶推求；总系五行，各取旺衰消息。\n\n身旺何劳印绶。\n\n身衰不喜财官。\n\n中和为福。\n\n偏党为灾。\n\n但见贵神朝拱、禄马飞天、遥合虚邀、不得冲格，逢合皆忌。\n\n七杀官星，各嫌羁绊，填实则凶；忽然运到官乡，当以退身避职。\n\n马瘦官破，困守穷途。\n\n禄旺财丰，峥嵘仕路。\n\n如临喜处以得祸，是三合而隐凶星。\n\n或逢凶处而返祥，乃九宫而露吉曜。",
    "keywords": [
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "寅",
      "卯",
      "辰",
      "巳",
      "午",
      "未",
      "申",
      "酉",
      "亥",
      "木",
      "火",
      "土",
      "金",
      "水",
      "七杀",
      "偏印",
      "偏财",
      "食神",
      "伤官",
      "劫财",
      "桃花",
      "华盖",
      "阳刃",
      "月德",
      "天月德",
      "空亡",
      "禄"
    ]
  },
  {
    "id": "yuanhai-fulun-03-p04",
    "source": "渊海子平",
    "chapter": "赋论·渊海子平 - 赋论（三）（4/4）",
    "content": "要知职品高低，当求运神向背；清奇则早岁成名，玷缺则晚年得地。\n\n运行则一宫十载。\n\n流年乃逐岁推移。\n\n津路通亨，权高爵显。\n\n程途偃蹇，禄薄官卑。\n\n推寻子位，先看妻宫；死绝者嫡庶难存，太旺者别门求觅。\n\n妻星显露，子息必多。\n\n刑害嗣宫，男女罕得。\n\n若问兄弟多寡，细检四柱干支，月令虽强，更看运神向背；死绝刑伤，雁行失序；相生喜庆，棣萼联荣。\n\n兄弟身旺，父命有亏。\n\n财帛旺多，母年早克；若见官鬼（七杀）出见，母反长年；如逢脱气排运，父还有寿。\n\n壬临午位，癸坐巳宫，禀中和兮，禄马同乡；遇休囚也，胎元绝地。\n\n丙临申位，庚坐燕寅，己入巽（巳）干（亥），乙临双女（巳），金乘火位，甲坐坤（申）宫，名曰“休囚”，最嫌克制。\n\n七杀忌逢言丧魄，寿星（食神）欣遇曰“还魂”。\n\n天命能施智力，难出网罗，造化幽微，乃除功妙。\n\n贫寒将尽，能令白屋出公卿。\n\n奢侈太过，反使朱门生饿殍。\n\n家赀将废，定生不肖之儿男。\n\n婚媾多刑，必娶无寿之妻妾。\n\n四宫背禄，不可妄求；官将不成，财当见废。\n\n八字无财，须求本分；越外若贪，必招凶事。\n\n噫！甘贫养拙，非原宪之不才；鼓腹吹箫，使伍员之挫志。顺则行，逆则弃，知命乐天，困穷合义，洪范数终，【渊源】骨髓。",
    "keywords": [
      "甲",
      "乙",
      "丙",
      "己",
      "庚",
      "壬",
      "癸",
      "子",
      "寅",
      "巳",
      "午",
      "申",
      "亥",
      "火",
      "金",
      "七杀",
      "食神",
      "禄"
    ]
  },
  {
    "id": "yuanhai-fulun-04-p01",
    "source": "渊海子平",
    "chapter": "赋论·渊海子平 - 赋论（四）（1/4）",
    "content": "### 造微论\n\n两仪肇辟，六甲攸生，将三元而作三才，建四时而为四柱。\n\n干为禄本，定一生职位高低。\n\n支作命基，布三限寿元终始。\n\n年生为根；月建为苗；日管经营，断中年之休咎；时为结果，定晚岁之荣枯。\n\n先推胎息之由，次入变通之化。\n\n为官为贵，缘上下以咸和。\n\n多滞多危，本根元而相克。\n\n是故，格清局正，当为台阁之臣；印旺官生，必作钧衡之任。\n\n马头带剑，镇压边疆。\n\n印绶逢华（华盖），尊居翰苑。\n\n禄虽多而有害，福不为祥。\n\n杀虽重而无伤，刑当不祸。\n\n三奇忽遇，才高立解成名。\n\n六合正逢，家富又能增业。\n\n空亡亲于寡宿，孤独躘踵。\n\n长生陷于空亡，贫寒偃蹇。\n\n桃花若临帝座，因色亡身。\n\n咸池更会日宫，缘妻致富。\n\n根源浅薄，逢生旺而不荣。\n\n本主兴荣，遇休囚而反吉。\n\n阳刃临于五鬼，定须重配流徒。\n\n勾绞迭于三刑，应是频遭编配。\n\n是以，登仕途者，莫逢吞陷，爵禄亏停；当兵权者，勿遇天中，身权退失。\n\n胸襟澄澈，盖因水济江湖。\n\n学问渊源，本是水居壬癸。\n\n慈祥恺悌，木乘甲乙之乡。\n\n眊燥炎阳，火盛丙丁之地。\n\n名高禄重，干金早会庚辛。\n\n贯朽粟陈，镇土重亲戊己。\n\n木繁而无金断削，纵荣而末岁孤穷。\n\n火炎而无水淘溶，纵发而早年夭折。\n\n粤若，水之浮泛，惟凭土以堤防；土重而无木疏通，遂归愚浊；金坚而无火煅炼，终是凶顽。\n\n至若，金脆火炎，多则损己；木柔金重，利则伤身。\n\n水清而不假土多，土弱而不禁木盛，火强燥而微吵，水略济以宽和；须将匀配为佳，亦以均调为上。\n\n大显者，贵守深隐。\n\n大屈者，贵守卑伸。\n\n寿极年高，皆是禄临帝旺。\n\n职崇位显，为缘马会官星。\n\n华盖逢空，偏宜僧道。\n\n学堂遇贵，惟利师儒。\n\n五行若也萧索，五命因而低弱。\n\n日逢空（空亡）寡（寡宿），其妻多致生离。\n\n时值孤虚，其子多饶不肖。\n\n绝宫为鼓盆之杀。\n\n胎宫为白虎之神。\n\n天空临嗣息之宫，末岁损成家之子。\n\n运逢吉宿无木主，则未足欢娱。\n\n限守凶神有根苗，则不须畏惧。\n\n岁君若临恶曜，一岁迍邅。\n\n生时若值休囚，一生愁叹。\n\n源清者，其流必远。\n\n本浊者，所作无成。\n\n八字超群，不贵则当大富。\n\n五行驳杂，居安可不虑危。\n\n休囚者，身性卑微。\n\n旺相者，名位壮实。\n\n先强后弱，必先吉而后凶。\n\n始弱终强，亦始凶而终吉。\n\n若乃运限所临之地，凭流年星辰凶吉，以定祸福。\n\n### 人鉴论\n\n洪蒙肇判，甲子攸生，幽显而变通莫测，沉潜于二理尤深；二十四字之精神妙用，亿千万人凶吉灼知。\n\n日生为主，年长为君；先论根本，察贵贱之由易见。假使粗识深藏之体，孰得而知；盖，贵者虽吉，贱由不易。森列三才，势有权衡轻重；包罗八卦，自存规矩方圆。天道尚有盈亏，人事岂无反复；或先贫而终富，或先败而后兴，当舍短而从长，毋取彼而舍此。\n\n四柱俱嫌其一字，大醇亦求其小疵，详察其言，毋轻以断。\n\n官在禄乡，伊尹负阿衡之任。\n\n时居贵地，傅岩兴作相之臣。\n\n生逢贵格，入仕为台阁之尊。\n\n重迭鬼生，乐道有山林之兴。\n\n是知，居官居贵，五行醇而不疵；多滞多忧，八字杂而又战。\n\n根甘裔苦，贾谊屈于长沙。\n\n源浊流清，太公兴于渭水。\n\n禄马同乡，而会登台阁。\n\n杀印重旺，而早入科名。\n\n兄多逢弟，宜嗟范子之贫。\n\n父迭生身，可比老彭之寿。\n\n夹官夹贵日时值，而峻宇雕梁。\n\n劫财夺马岁时逢，而蓬门瓮牖。\n\n嗣位克绝，鹊之巢而鸠占之。\n\n妻位犯伤，鸾之孤而凤无匹偶。\n\n行运背禄，昔日富而今日贫。\n\n命遇旺身，昨日悲而今日笑。\n\n四柱坐学堂之上，回也不愚。\n\n三元助墓库之中，丘也好学。\n\n年逢官贵，才高立解成名。\n\n时值偏财，家富又添好业。\n\n庚行丙地，祷尔于祗。\n\n壬入戌乡，胡不遄死。\n\n伯牛有疾，缘战克以交差。\n\n司马何忧，盖比和而无位。\n\n身中衰弱，逢吉运以为凶。\n\n命坐坚牢，遇祸年而反福。\n\n杀须重而多合，何伤日月之明。\n\n禄虽多而有破，难际风云之会。\n\n遇而不遇，庚辛在壬癸之乡。\n\n忧而不忧，甲乙行丙丁之地。\n\n或若，生逢败绝，郑谷归耕；禄马病衰，冯唐皓首。\n\n九宫旺相，难逃邀我桑中。\n\n四柱合和，未免题诗叶上。\n\n西施美貌，自身多带长生。\n\n绿珠坠楼，凶恶又逢七杀。\n\n孤鸾入命，妻哭夫而夫哭妇。\n\n烟花绊身，女求男而男求女。\n\n头目陷，而肢体相亏。\n\n财有耗，而田宅有害。\n\n生时若遇刑冲，一生屡乏。\n\n岁月若临劫夺，百岁孤寒。\n\n财入财窠，不贵即当大富。\n\n杀居太岁，居安不可虑危。\n\n若乃，官星透露，未可便作贵推；杀星下攻，曷不便为凶兆。\n\n大抵，归禄喜逢于印绶，刑杀宜值于济和。\n\n是以当忧不忧，闻喜不喜，考其根而明其实，论其始而究其终；故知，失其本而忘其末，不救其实而义有余。\n\n是以，妻宫有克，少年无早娶之人；鬼位逢伤，末岁损成家之子。\n\n生平不已，而寿算松桩。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "辰",
      "未",
      "戌",
      "木",
      "火",
      "土",
      "金",
      "水",
      "七杀",
      "偏财",
      "劫财",
      "学堂",
      "桃花",
      "华盖",
      "阳刃",
      "空亡",
      "寡宿",
      "禄",
      "三奇",
      "勾绞"
    ]
  },
  {
    "id": "yuanhai-fulun-04-p02",
    "source": "渊海子平",
    "chapter": "赋论·渊海子平 - 赋论（四）（2/4）",
    "content": "财禄带多，而福姿蒲柳。\n\n源清者，其流必远。\n\n本壮者，其叶必荣。\n\n三命冠群，不贵即当大富。\n\n九宫弱陷，怕凶运大忌凶年。\n\n千条万绪，当求不见之形；百派一源，贵得弥身之地。详陈本末，备察盈亏，澄神定虑，深略沉机，可考而知，不言而喻；后之君子，鉴以前贤，言术者十常八九，造首者百无一二。辞简而意微，言近而指远，为之贤乎已，鉴命无忽诸。\n\n### 爱憎赋\n\n富莫富于纯粹，贫莫贫于战争；贵莫贵于秀实，贱莫贱于反伤。\n\n文辞称辨，贵马会于学堂。\n\n锦绣文章，火木合于性情。\n\n深谋远虑，德性居沉静之宫。\n\n术业精微，帝座守文章之馆。\n\n吉福生旺禄马，全要精神。\n\n魁罡有灵变之机。\n\n离（火）坎（水）乃聪明之户。\n\n贵人禄马，宜逢劫刃，空亡奇远。\n\n长生，招君子之可爱。\n\n衰败，遇小人之憎嫌。\n\n四柱斗乱兮，不仁不义。\n\n五行相生兮，为孝为忠。\n\n印绶在刑冲之内，心乱身忘。\n\n日时居墓库之中，忧多乐少。\n\n日干旺，而灾咎寡。\n\n财命衰，而惆怅多。\n\n衣食奔波，旺处遭刑。\n\n利名成败，贵地逢伤。\n\n平生祸福，赖于一时；一世吉凶，凭于气运。\n\n福有气而变通升迁。\n\n岁克运凶，无气而人离散。\n\n大运凶，而生百祸。\n\n流年吉，而除千殃。\n\n无绝至绝，财命危倾。\n\n本主得生，利名称遂。\n\n三合六合，逢之吉重祸轻。\n\n七杀四凶，遇之祸深福浅。\n\n加官进职，定因禄会之年。\n\n广置根基，必是合财之地。\n\n岁君冲压主凶灾。\n\n大运受伤殊少吉。\n\n岁宜生运，运喜生身；三位相生，一年称意。\n\n财官俱旺，应显达于仕途。\n\n财食均萦，岂淹留于白屋。\n\n禄入聚生之地，富贵可知。\n\n马奔禄旺之乡，荣华可断。\n\n欲取交关利息，须寻六合相扶。\n\n财官带禄朝元，定主安然获福。\n\n月衰时旺，早岁丰肥。\n\n木重土轻，终身漂荡。\n\n惯取市廛之利，必因旺处逢财。\n\n忽然显达成家，定是刑冲见贵。\n\n主本当时，得女以扶持。\n\n贵禄有情，因男子而升吉。\n\n南商北旅，定因马道之通；东贩西驰，必是车运之利。\n\n日干困弱，伯牛敢怨苍穹。\n\n禄马衰微，颜子难逃短命。\n\n凶，莫凶于劫刃。\n\n吉，莫吉于刚强。\n\n官微马劣，男逃女走。\n\n天罗地网，非横之灾。\n\n脱命夭亡，遇之必不得实而死。\n\n穷途逢劫，危疑必犯于自刑。\n\n绝处逢财，妻子应难谐老。\n\n大耗小耗，多因博戏（赌博）亡家。\n\n官符死符，必主狱讼时有。\n\n或，行四柱遇绝，三命刑伤，未免徒绞之刑，难逃黥面之苦。\n\n若逢五鬼，雷伤虎咬无疑，更值群凶，恶殃横死定断；女多淫贱，男必猖狂。\n\n或问人之情性，贤愚善恶，先推贵贱旺相之由，衰败方究机巧灵变。心高者，魁罡为祸；性顺者，六合为祥。\n\n观幽闲潇洒之人，遇华盖孤虚之位。\n\n好恃势倚霸之辈，犯偏官劫刃之权。\n\n劫刃生鄙吝之悭，更出机关之险。\n\n谋略大因于壬癸。\n\n威风气猛于丙丁。\n\n孤囚遇之，无精神。\n\n破败遇之，多疏坦。\n\n甲乙顺而仁慈大量。\n\n庚辛亏而果断气刚。\n\n燥败火盛须疑。\n\n隐忍金多定论。\n\n刑战者，愚顽。\n\n安静者，贤俊。\n\n金木司令而相生，火土逢时而相助，不劳心而衣食自足，不费力而家计自成；更若得神扶持，定是权尊乡里。\n\n禄贵拱位者，台省扬名。\n\n其所忧者福不福，其所虑者成不成。福不福者，吉处遭凶；成不成者，格局见破。\n\n伤其格者，则伤。\n\n破其格者，则祸。\n\n譬若，苗逢秋旱，而冬廪空虚；花被春霜，而夏果无成。\n\n智谋思虑，措用无成，纵有回天转轴之机，而无建功立业之遂；岂不见郦生烹鼎，范生甑尘，渊明东归，子美西去，孟轲不遇，冯衍空回，买臣负薪而行歌，江革苦寒而坐泣。盖苗而不秀者有之，秀而不实者有之，更值伤败太过，一福不过刍荛；纵有百艺多能，难\n\n免饥寒苦疾，困于沟壑，命使其然尔，淹滞无成，何劳叹嗟！\n\n欲问富贵，全仗财官。\n\n朕何由得之？大莫大于閏基，奇莫奇于秀异。达圣达贤者，无时不有；至富至贵者，自古皆然。\n\n或生生月之中，文高武显。\n\n或居冠带之下，业大财奇。\n\n若此玄妙，何如推测？先论学堂之内，三奇四福，次察格局之外，一吉二宜。\n\n若，己未见甲午为祥，壬申见丁巳为瑞。\n\n壬子丙午，主光风儒雅之人。\n\n辛酉丙申，长俊秀荣华之士。\n\n阴阳全凭纯美。\n\n造化最喜相生。\n\n难辨者日精月华，莫测者金堂玉匮，得之者荣，遇之者贵。若遇贤愚显晦，无非造化钧陶，物既荣枯，为人岂无成败；假若凤生于雉，蛇化为龙，芳兰不断蓬蒿，枯木犹生于山野。\n\n少贵老贱，初迍后亨；盖由大运之衰旺，以致富贵之更变。\n\n格局纯而反杂，惆怅残春。\n\n运行老而得时，优游晚景。\n\n防不测运之艰危，是以时有春秋，月圆有缺。尝观资荫之子，亲一丧定无聊；复见﹛田井﹜钓之人，运一通而殊显。多年爵禄，一旦俱休；时运至者，片时相遇。值生旺者，未必为凶；有情者通，无情者滞；有合者吉，有冲者凶。\n\n官印岁临，仕途定知进擢。",
    "keywords": [
      "甲",
      "乙",
      "丙",
      "丁",
      "己",
      "庚",
      "辛",
      "壬",
      "癸",
      "子",
      "巳",
      "午",
      "未",
      "申",
      "酉",
      "木",
      "火",
      "土",
      "金",
      "水",
      "偏官",
      "七杀",
      "学堂",
      "华盖",
      "空亡",
      "天罗",
      "地网",
      "魁罡",
      "禄",
      "贵人",
      "三奇"
    ]
  },
  {
    "id": "yuanhai-fulun-04-p03",
    "source": "渊海子平",
    "chapter": "赋论·渊海子平 - 赋论（四）（3/4）",
    "content": "食财运遇，庶民亦喜荣昌。\n\n或有少依祖父之荣，长借儿孙之贵；又有垂髫难苦，至老无依；盖因四柱之旺衰，所由大运之亨否。\n\n岂不见枯槁之木，纵逢春而不荣；茂盛之标，虽凌霜而不败。\n\n论日更亏年月，定无下稍。\n\n生时旺气朝元，必有晚福。\n\n古有琢磨之玉，值价连城；世有正直之人，自成家计；如烹炼之余而不朽，如岁寒之后而不凋。消息妙在变通，祸福当察衰旺，庶几君子，共鉴是幸！\n\n### 万金赋\n\n欲识五行生死诀，容易岂与凡人说，星中但以限为凭，子平但以运为诀；运行先布十二宫，看来何格堕时节，财官印绶与食神，当知轻重审分明。\n\n官星怕行七杀运，七杀犹畏官星临。\n\n官杀混杂当寿夭，去官留杀仔细寻。\n\n留官去杀莫逢杀，留杀去官官莫逢。\n\n官杀受伤人必夭，更宜财格定前程。\n\n日时偏正问何财，生怕干头带杀来。\n\n劫若重逢人夭寿，孰知偏正甚为灾。\n\n有财官运须荣发，财地官乡是福胎。\n\n只怕日干元自弱，财多生杀赶身衰。\n\n财多身弱行财运，此处方知下九台。\n\n官不逢伤财不劫，寿山高耸岂能摧。\n\n第一限逢印绶乡，运生生旺必荣昌。\n\n官乡会合迁官职，死绝当头是祸殃。\n\n若是逢财来害印，堕崖落水恶中亡；为官在任他乡死，作客逢之死路傍。\n\n印不逢财人不死，如前逐一细推详。\n\n财官印绶分明说，莫道食神非易诀；食神有气胜财官，只怕伤残前外截，却分轻重细推详，大忌财官为死绝。\n\n伤官命运莫逢官，斩绞徒流祸百端。\n\n月德日贵逢克战，此命危亡立马看。\n\n飞天拱禄嫌填实，最怕绊神来犯干；子运行年来甲子；壬寅申地见丙申，巳丙一同推祸福；卯宫乙木怕相逢；巳宫戊庚丙辛会；午丁年上午戌凶；丑未年中须是祸，但宜迁运而搜寻。\n\n同官同运如逢禄，逢禄刑祸来相侵。\n\n外逢仍还逢内敌，其余官分外方寻；外逢内敌为灾重，内逢外敌祸微侵。\n\n戊己土皆分四季，杂气之中难又易，逐一依定数中推，受制受刑随运气，只定其凶此运中，何年月日灾刑重。\n\n此是石金玉匣诀，只此泄漏与君知。\n\n### 挈要捷驰玄妙诀\n\n以日为主，专论财官。\n\n盖，官乃为扶身之本，财为养命之源。\n\n故推天时，察地利，约太过而不及，以中和而为用；去留舒配而中理，轻重强弱而表正。\n\n先观节气之深浅，后论财官之向背。\n\n人之命内，皆不离乎财官；诸格局中，总要虚邀禄马。先贤已成矜式，后学须自变通。\n\n宜向之而运背，决之贫贱。\n\n宜背之而运向，断之困弱。\n\n喜生以逢生，贵而可取。\n\n受克而值克，吉而堪言。\n\n逢官而看财，见财富贵。\n\n逢杀而看印，遇印荣华。\n\n逢印看官而遇官，八而七贵。\n\n逢财看杀原有杀，十有九贫。\n\n甲乙运入西方，身旺功名可许。\n\n壬癸路经南域，主健为贵。\n\n印财不宜身旺地。\n\n食神最喜劫财乡。\n\n官杀混杂，身弱则贫。\n\n官杀两停，合杀为贵。\n\n年月官星，早年出仕。\n\n日时正贵，晚岁得名。\n\n胞胎逢印绶，禄享千钟。\n\n财气遇长生，田肥万顷。\n\n秋冬官星逢刃伤，存金去火贵无疑。\n\n腊月伤官喜见官。\n\n破印重伤而祸死。\n\n财旺生官者，何贵少而富多？\n\n伤官见官者，何官高而财足？\n\n无伤不贵，有病为奇，宜当弃之，理妙于斯，何必外取。\n\n如，火炎水少遇庚辛，休作身旺官轻而取。\n\n或，土重木绝逢壬癸，难作身旺官轻而决。\n\n财轻莫逢劫地。\n\n印多最妙财乡。\n\n财旺生官，用赂取贵。\n\n杀星制刃，劫宝图名。\n\n身旺偏财何取，必取横财。\n\n主捷正财偏劫，频见妻灾。\n\n劫财阳刃入官杀，台阁之臣。\n\n归禄倒冲逢刃伤，廊庙之贵。\n\n身旺有杀逢印绶，权断之官。\n\n主弱逢印见财星，寻常之客。\n\n阳刃伤官有制，膺职掌于兵刑。\n\n正官正印无伤，出仕牧其士庶。\n\n财旺稼穑，给饷之官。\n\n飞禄朝阳，侍廷之相。\n\n乾坤本清气，畿国之荣。\n\n子午为极尊，黄门之贵。\n\n癸日癸时兼亥丑，魁名及第入翰林。\n\n壬日壬时迭寅辰，高爵承恩登御阁。\n\n日德见魁罡，纵吉运，贫寒之士。\n\n魁罡见财官，任得地，衣禄之人。\n\n伤官见官，妙入财印之地。\n\n财星破印，贵行比劫之中。\n\n命逢财，运逢杀，吉而堪言。\n\n命逢杀，运逢财，凶而可决。\n\n女多伤官，归禄得之极吉。\n\n男逢阳刃，身弱遇之为奇。\n\n金神、归禄、栏叉，女命逢之最忌。\n\n阳刃、伤官、七杀，男子值之得权。\n\n金神入火逢杀刃，贵而无疑。\n\n杀重有印逢食伤，荣而自有。\n\n正官无印，居官不显。\n\n阳刃七杀，出牧驰名。\n\n身旺无依，僧道之例。\n\n桃花滚浪，娼妓之流。\n\n金弱火强，土木消溶之匠。\n\n土多水浅，行商针线之工。\n\n五湖云遶，始荣终辱己身贫。\n\n遍野桃花，一世风流多酒色。\n\n亡神拱杀，盗贼之徒。\n\n秀气失时，清名之士。\n\n印旺身强多嗜酒。\n\n丁壬妒合犯淫讹。\n\n身印俱强，平生少病。\n\n天月德助，处世无殃。\n\n食神生旺，胜似财官。\n\n贵全官杀，有弃命就财、就杀、就官者；有余富贵，无依专旺。\n\n绝食、绝财、绝官者，无限贫穷。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "戌",
      "亥",
      "木",
      "火",
      "土",
      "金",
      "水",
      "正官",
      "七杀",
      "正印",
      "正财",
      "偏财",
      "食神",
      "伤官",
      "劫财",
      "桃花",
      "阳刃",
      "亡神",
      "月德",
      "天月德",
      "魁罡",
      "日贵",
      "日德",
      "禄",
      "拱禄",
      "伤官见官",
      "官杀混杂"
    ]
  },
  {
    "id": "yuanhai-fulun-04-p04",
    "source": "渊海子平",
    "chapter": "赋论·渊海子平 - 赋论（四）（4/4）",
    "content": "身弱弃命要无根，官居宰辅。\n\n主衰身化得其时，位近天廷。\n\n男命，类属从化、照返鬼伏；女命，纯和清贵、浊滥淫娼。宜细详之！\n\n### 渊源集说\n\n最贵者，官星为命，时得偏正财为福。\n\n最凶者，七杀临身，逢天月二德为祥。\n\n官星若遇劫财，虽官无贵。\n\n七杀如逢资助，其杀愈重。\n\n三合六合，运至逢而必荣。\n\n七官八官，月逢官而为喜。\n\n四合四刑，合刑当为偏正。\n\n七冲七击，冲击喜得会藏。\n\n夹贵夹丘为暗会。\n\n财库官库要正冲。\n\n官星在生旺之方，逢则何须发见。\n\n印绶临孟仲之下，见而不见。\n\n露形印绶，得劫财为贵。\n\n财源喜伤（伤官），贵为奇。\n\n伤官要见印绶，贵不可言。\n\n归禄若见子孙（食神），禄无限妙。\n\n年月立有阴阳阳刃，刑罚重犯。\n\n官杀混逢天月德，寿位高迁。\n\n飞刃伏刃，会刃多凶。\n\n伤官见官，剥官见祸。\n\n阳刃若逢印绶，纵贵，有病疾在身。\n\n七杀并制，逢官为祸，而寿元不长。\n\n三偏三正，贵居一品之尊。\n\n四柱四合，福坐众人之上。\n\n杀化为印，早擢登科。\n\n财旺生官，少年承业。\n\n官杀同来，要知扶官扶杀。\n\n偏正会合，须知合正合偏。\n\n福禄若逢阳刃，世事不明。\n\n金神运入水乡，身衰夭折。\n\n暗中藏杀，须凭月下刑神。\n\n见处无财，必受空中祸患。\n\n阳刃兼会七杀，千里徒流。\n\n用财若遇劫夺，一生贫困。\n\n人生前定，穷富已明，如要识其消长，亦多究其始终；或有前贫后富、或有骤发卒倾、或有白屋之公卿、或有朱门之饿殍、或一生长乐、或一生失所，当视流运之源，要察行年之位。\n\n身弱徒然入格，纵发早亡。\n\n福转若遇休囚，卒发倾夭。\n\n是以，用神不可妄求，形踪自然发见，有福必当用彼，无时必是用身，祸患在于五行，福崇在于运气；福源人所同具，如或伤终困此中。消息阴阳，在我通明理智，荣辱两端，媸妍一断。自古相传，非贤勿授。\n\n### 子平百章论科甲歌\n\n魁罡岁驾五经名，甲旺提纲榜眼清；火明木秀从魁印，金白水清甲第新。\n\n重迭玉堂登紫阁，调和木火贯黄金；木生春令逢伤食，甲宿文场义理深。\n\n财印两轻官杀足，甲第连科一举成；根苗天乙俱榜眼，为魁木火定解英。\n\n相涵金水亲黄榜，递互丙丁侍紫宸；金水秋气炎方取，魁星官杀贵分明。\n\n杀重身轻休道弱，如逢印绶作魁星；谁知识此分高下，熟记犹如徐子平。",
    "keywords": [
      "甲",
      "乙",
      "丙",
      "丁",
      "子",
      "木",
      "火",
      "金",
      "水",
      "七杀",
      "正财",
      "食神",
      "伤官",
      "劫财",
      "阳刃",
      "月德",
      "天月德",
      "魁罡",
      "禄",
      "伤官见官"
    ]
  },
  {
    "id": "yuanhai-fulun-05-p01",
    "source": "渊海子平",
    "chapter": "赋论·渊海子平 - 赋论（五）（1/3）",
    "content": "### 身弱论\n\n阳木无根，生于丑月；水多转贵，金多则折。\n\n乙木无根，生临丑月；金多转贵，火土则折。\n\n丙火无根，子申全见；无制无生，此身贫贱。\n\n六甲坐申，三重见子；运至北方，须防横死。\n\n丙临申位，阳水大忌；有制身强，旺成名利。\n\n己入亥月，怕逢阴木；月逢印生，自然成福。\n\n己日逢杀，印旺财伏；运转东南，贵高财足。\n\n壬寅壬戌，阳土透露；不混官星，名崇显禄。\n\n阴水无根，火乡有贵。\n\n阳水无根，火乡即畏。\n\n丁酉阴柔，不怕多水；比肩透露，格中返忌。\n\n戊寅日主，何愁杀旺；露火成名，水来漂荡。\n\n庚午日主，支火炎炎；见土取贵，见水为嫌。\n\n辛金身弱，卯提入格。\n\n癸酉主衰，见财成格。\n\n癸巳无根，火土重见；透财名彰，露根则贱。（弃命从财格）\n\n### 弃命从杀论\n\n甲乙无根，怕逢申酉；杀合逢之，双目必朽。\n\n甲木无根，生于丑月；水多转贵，金土则折。\n\n乙木酉月，见水为奇；有根丑绝，无根寅危。\n\n乙木坐酉，庚丁透露；二库归根，孤神得失。\n\n丙火申提，无根从杀；有根南旺，脱根寿促。\n\n阳火无根，水乡必忌。\n\n阴火无根，水乡有救。\n\n阴火酉月，弃命就财；北方入格，南则为灾。\n\n戊己亥月，身弱为弃；卯月同推，嫌根劫比。\n\n庚金无根，寅宫火局；南方有贵，须防寿促。\n\n辛巳阴柔，休囚官杀；运限加金，聪明显达。\n\n壬日戌提，癸干未月；运喜东方，逢冲则绝。\n\n弃命从财，须要会财。\n\n弃命从杀，须要会杀。\n\n从财忌杀；从杀喜财；命逢根气，命殒无猜。\n\n### 五言独步\n\n有病方为贵，无伤不是奇；格中如去病，财禄两相随。\n\n寅卯多金丑，贫富高低走；南地怕逢申，北方休见酉。\n\n建禄生提月，财官喜透天；不宜身再旺，惟喜茂财源。\n\n土厚多逢火、归金旺遇秋、冬天水木泛，名利总虚浮。\n\n甲乙生居卯，金多反吉祥；不宜重见杀，火地得衣粮。\n\n火忌西方酉。（十二长生，丙死于酉）\n\n金沉怕水乡。（十二长生，庚死于子）\n\n木神休见午。（十二长生，甲死于午）\n\n水到卯中伤。（十二长生，壬死于卯）\n\n土宿休行亥，临官在巳宫；南方根有旺，西北莫相逢。\n\n阴日朝阳格，无根月建辰；西方还有贵，惟怕火来侵。\n\n乙木生居酉，莫逢全巳丑；富贵坎离宫，贫穷申酉守。\n\n有杀只论杀，无杀方论用；只要去杀星，不怕提纲重。\n\n甲乙若逢申，杀印暗相生；木旺金逢旺，冠袍必挂身。离火怕重逢，北方反有功；虽然宜见水，犹恐对提冲。\n\n八月官星旺，甲逢秋气深；财官兼有助，名利自然亨。\n\n曲直生春月，庚辛干上逢；南离推富贵，坎地却犹凶。\n\n甲乙生三月，庚辛戌未存；丑宫壬癸位，何虑见无根。木茂宜金火，身衰鬼作关；时分西与北，轻重辨东西。\n\n时上胞胎格，月逢印绶通；杀官行运助，职位至三公。\n\n二子不冲午；二寅不冲申；得一分三格，财官印绶同；运中逢克破，一命丧黄泉。\n\n进气死不死，退气生不生；终年无发旺，犹忌少年刑。\n\n时上偏财格，干头忌比肩；月生逢主旺，贵气福重添。\n\n运行十数载，上下五年分；先看流年岁，深知来往旬。\n\n时上一位贵，藏在支中是；日主要刚强，名利方有气。\n\n### 五行生克赋\n\n大哉干支，生物之始，本乎天地，万象宗焉。有阴阳变化之机，时候浅深之用；故，金木水火土无正形，生克制化理取不一。\n\n假如死木，偏宜活水长濡。\n\n譬若顽金，最喜红炉煅炼。\n\n太阳火忌林木为雠。\n\n栋梁材求斧斤为友。\n\n火隔水，不能閒金。\n\n金沉水，岂能克木。\n\n活木忌埋根之铁。\n\n死金嫌盖顶之泥。\n\n甲乙欲成一块，须加穿凿之功。\n\n壬癸能达五湖，盖有并流之性。\n\n樗木不禁利斧。\n\n真珠最怕明炉。\n\n弱柳乔松，时分衰旺。\n\n寸金尺铁，气用刚柔。\n\n陇头之土，少木难疏。\n\n炉内之金，湿泥反蔽。\n\n雨露安滋朽木。\n\n城墙不产真金。\n\n剑戟成功，遇火乡而反坏。\n\n城墙积就，至木地而愁伤。\n\n癸丙春生，不雨不晴之象。\n\n乙丁冬产，非寒非暖之天。\n\n极锋抱水之金，最钝离炉之铁。\n\n甲乙遇金强，魂归西兑（酉）。\n\n庚辛逢火旺，气散南离（午）。\n\n土燥火炎，金无所赖。\n\n木浮水泛，火不能生。\n\n三夏閒金，安制坚刚之木。\n\n三冬湿土，难堤泛滥之波。\n\n轻尘撮土，终非活木之基。\n\n废铁销金，岂是滋流之本。\n\n木盛，能令金自缺。\n\n土虚，反被水相欺。\n\n火无木，则终其光。\n\n木无火，则晦其质。\n\n乙木秋生，拉朽摧枯之易也。\n\n庚金冬死，沉沙坠海岂难乎！\n\n凝霜之草，奚用逢金。\n\n出土之金，不能胜木。\n\n火未焰，而先烟。\n\n水既往，而犹湿。\n\n大抵，水寒不流，木寒不发，土寒不生，火寒不烈，金寒不閒；皆非天地之正气也。\n\n然，万物初生未成，而成久则灭。其超凡入圣之机，脱死回生之妙；不象而成，不形而化，固用不如固本，花繁岂若根深。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "木",
      "火",
      "土",
      "金",
      "水",
      "偏财",
      "比肩",
      "禄",
      "偏财格",
      "从财格"
    ]
  },
  {
    "id": "yuanhai-fulun-05-p02",
    "source": "渊海子平",
    "chapter": "赋论·渊海子平 - 赋论（五）（2/3）",
    "content": "且如，北金恋水而沉形（水多金沉）；南木飞灰而脱体（火旺木焚）；东水旺木以枯源（木盛水缩）；西土实金而虚己（金多土变）；火因土晦皆太过（土多火埋）。\n\n五行贵在中和。\n\n以理求之，慎勿茍言，掬尽寒潭须见底。\n\n### 珞琭子消息赋\n\n元一气兮先天，禀清浊兮自然；着三才以为象，播四时以为年。\n\n以干为禄，以向背定贫富；以支为命，详顺逆以循环。\n\n运行则一辰十载。\n\n折除乃三日为年；折除者乃一年二十四气，七十二候。\n\n命有节气浅深，用之而为妙。\n\n其为气也，将来者进，成功者退；如蛇在灰，如鳝在尘。气者，四时向背之气也；其为有也，是从无而立有；其为无也，天垂象以为文；此五行临于绝地而建贵也。五行绝处有禄马；其为常也，立仁立义；其为事也，或见或闻。崇为实也，奇为贵也，将星扶德，天\n\n乙加临，本主休囚，行藏汩没。\n\n至若，勾陈得位，不亏小信以成仁；真武当权，是知大才而分瑞。\n\n不仁不义，庚辛与甲乙交争。\n\n或是或非，壬癸与丙丁相畏。\n\n故，有先贤谦己，处俗求仙；崇释则离宫修定，归道乃水府求玄。见不见之形，无时不有；抽不抽之绪，万古联绵。是以何公惧其七杀；宣父畏以元辰；峨眉阐以三生，无全士庶；鬼谷布其九命，约以星观。今集诸家之要，略其偏见之能，是以未解曲通，玵须神悟\n\n。\n\n臣出自兰野，幼慕真风；入肆无悬壶之玵，游街无化杖之神；息一气以凝神，消五行而通道。乾坤立其牝牡，金木定其刚柔；昼夜分为君臣，时节分为父子，不可一途而取，不可一理而推。时有冬逢炎热，夏草遭霜；类有阴鼠栖水，神龟宿火；是以阴阳罕测，志物\n\n难穷。大抵三冬暑少，九夏阳多，祸福有若祯祥，术士希其八九。\n\n或若生居休败，早岁空亡；若遇健旺之乡，连年偃蹇。\n\n若乃，初凶后吉，相源浊而流清；始吉终凶，状根甘而裔苦。观乎萌兆，察以其元；根是苗先，实从花后；胎生元命，三兽定其门宗；律吕宫商，五虎论其成败。无合有合，后学难知；得一分三，前贤不载。\n\n年虽逢于冠带，尚有余灾。\n\n运将至于衰乡，犹披少福。\n\n大段，天元羸弱，宫吉不及以为营；日下兴隆，月凶不能成其咎。\n\n若遇，尊凶卑吉，救疗无功；尊吉卑凶，逢灾自愈。\n\n禄有三会，灾有五期。凶多吉少，类大过之初爻；福浅祸深，喻同人之九五。\n\n闻喜不喜，是六甲之盈亏；当忧不忧，赖五行之救助。\n\n八孤临于五墓，戌未东行；六虚下于空亡，自干南首。\n\n天元一气，定侯伯之尊荣。\n\n支作人元，运商徒而得失。\n\n若乃，身旺鬼绝，虽破命而长生；鬼旺身衰，逢建禄而寿夭。\n\n背禄逐马，守穷途而凄惶。\n\n禄马同乡，不三台而八座。\n\n官崇位显，定知夹禄之乡。\n\n小盈大亏，恐是劫财之地。\n\n生月带禄，入仕居赫奕之尊。\n\n重犯奇仪，蕴藉抱出群之器。\n\n阴男阳女，时观出入之年；阴女阳男，更看元辰之岁，与地之相逢。\n\n宜退身而避位，凶会吉会，返吟伏吟，阴错阳差，天冲地击；或逢四杀五鬼，六害七伤，天罗地网，三元九宫。福臻成庆，祸并危凝；扶兮速速，抑乃迟迟。\n\n历贵地而待时。\n\n遇比肩而争竞。\n\n至若人疲马劣，犹托财旺之乡；或乃财旺禄衰，健马何避。掩冲岁临，尚不为灾，年登故宜获福。\n\n大吉主逢小吉，及寿长年。\n\n天罡运至天魁，继生续寿。\n\n从魁抵苍龙之宿，财自天来。\n\n天冲临昴胃之乡，人元有害。\n\n金禄穷于正首，庚重辛轻。\n\n木人困于金乡，寅深卯浅。\n\n玵在识其通变，拙说犹神；巫瞽昧于调弦，难希律吕。\n\n庚辛临于甲乙，君子可以求官。\n\n北人运至南方，贸易获其厚利。\n\n开朝欢而旋至，为盛火之炎阳。\n\n克祸福之遥，则多因于水土。\n\n金木未能成器，听衰乐以难明；似木盛而花繁，状密云而不雨。乘轩衣冕，金火何多；位穷班卑，阴阳不定。所以，龙吟虎啸，风雨助其休祥；火势将兴，故先烟而后焰。每见凶中有吉，吉乃先凶；吉中有凶，凶为吉兆；祸旬向末，言福可以近推。纔入衰乡，论灾\n\n宜其逆课。男迎女送，否泰交居；阴阳二气，逆顺折除。占其金木之内，显于方所分野；标其南北之间，恐不利于往来。\n\n一旬之内，于年中而问月；一岁之中，求月中而问日。向三避五，指方面以穷通；审吉查凶，述岁中之否泰。\n\n丙寅丁卯，秋天宜以保持。\n\n己巳戊辰，度干（亥）宫而脱厄。\n\n值病忧病，迟生得生；旺相峥嵘，休囚绝灭。论其眷属，忧其死绝，墓在鬼中；危疑者甚，足下临丧，面前可见。\n\n凭阴察其阳福，岁君莫犯于孤辰。\n\n恃阳鉴以阴灾，天元忌逢于寡宿。\n\n先论二气，次课延生；父病推其子禄，妻灾课以夫年。三宫元吉，祸迟可以延推；始末皆凶，灾忽来如迅速。宅墓受杀，落梁尘以呻吟；丧吊临人，变宫商为薤露。干推两重，防灾于元首之间；支折三轻，慎祸于股肱之内。下元一气，同居去住之期；仁而不仁，虑",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "寅",
      "卯",
      "辰",
      "巳",
      "未",
      "戌",
      "亥",
      "木",
      "火",
      "土",
      "金",
      "水",
      "七杀",
      "比肩",
      "劫财",
      "空亡",
      "孤辰",
      "寡宿",
      "天罗",
      "地网",
      "禄",
      "元辰"
    ]
  },
  {
    "id": "yuanhai-fulun-05-p03",
    "source": "渊海子平",
    "chapter": "赋论·渊海子平 - 赋论（五）（3/3）",
    "content": "伤伐于戊己。至于寝食侍卫，物有鬼物，人有鬼人；逢之为灾，去之为福。就在裸形夹杀，魄往酆都，所犯有伤，魂归岱岭。或乃行来出入，抵犯凶方，嫁娶修营，路登黄道；灾福在岁年之位内，发觉申日时之击扬。五神相克，三生定命。\n\n每见，贵人食禄，无非禄马之乡；源浊伏吟，惆怅歇宫之地。\n\n狂横起于勾绞。\n\n祸败发于元亡。\n\n宅墓同处，恐少乐而忧多。\n\n万里回还，乃是三归之地。\n\n四杀之父，多生五鬼之男。\n\n六害之徒，命有七伤之事。\n\n眷属情同水火，相逢于沐浴之间。\n\n骨肉中道分离，孤宿犹嫌于隔角。\n\n须要制其神煞，轻重较量；身克杀而尚轻，杀克身而尤重。\n\n至于循环八卦，因河洛以为文，略之为定一端，究之翻成万绪。\n\n若值，扳鞍践禄，逢之则佩印乘轩；马劣财微，遇之则流而不返。\n\n善恶相伴，摇动迁移，夹杀持丘，亲姻哭送；兼须察其操执，观其秉持。原薄论其骨状，成器藉于心源。\n\n木气盛而仁昌。\n\n庚辛亏而义寡。\n\n吉曜而有喜，疑其灾器。\n\n福星临而祸发，以表凶人。\n\n处定求动，克未进而难迁；居安虑危，可以凶中而卜吉。贵而忘贱，灾自奢生；迷而不返，祸从惑起。殊当易从变处为萌，福善祸淫，吉凶异兆。\n\n至于公明、季玉，尚无变识之文；景纯、仲舒，不载比形之妙。详其往圣，盖以前贤；或指事以陈谋，或约文而切理。多或少利，二义难精。今者参详得失，补缀道踪，规为心鉴，永挂清莹，引列终绪，十希得九。\n\n### 论八字撮要法\n\n用之为官，不可伤。\n\n用之为财，不可劫。\n\n用之为印，不可破。\n\n用之食神，不可破。\n\n用之为禄，不可冲。\n\n若有七杀须要制，制伏太过反为凶；若遇伤官须要静，此是子平万法宗。\n\n伤官最怕为官运。\n\n正官尤忌见财星。\n\n印绶好杀，嫌财位。\n\n阳刃怕冲，宜合迎。\n\n比肩要逢七杀制。\n\n七杀喜见食神刑。\n\n有禄怕见官星到。\n\n食神最喜偏财临。\n\n此是子平撮要法，江湖术者仔细明。\n\n### 格局生死引用\n\n夫格局者，自有定论，今略而述之。\n\n印绶见财，行财运、又兼死绝，必入黄泉；如柱有比肩，庶几有解。\n\n正官见杀，及伤官刑冲破害，岁运相并必死。\n\n正财偏财，见比肩分夺、劫财阳刃，又见岁运冲合必死。\n\n伤官之格、财旺身弱、官杀重见、混杂冲刃，岁运又见必死；活则残伤。\n\n拱禄拱贵填实，又见官空亡冲刃，岁运重见即死。\n\n日禄归时，刑冲破害；见七杀官星空亡冲刃必死。\n\n杀官大忌，岁运相并必死。\n\n其余诸格，并忌杀及填实，岁运并临必死。\n\n会诸凶神恶煞勾绞空亡吊客墓病死宫诸煞，十死九生。\n\n官星太岁、财多身弱，元犯七杀，身轻有救则吉，无救则凶。\n\n金多夭折，水盛飘流，木旺则夭，土多痴呆，火多顽愚，太过不及。\n\n作此论，一不可拘，二须敢断；必须理会推之，求其生死决矣！",
    "keywords": [
      "戊",
      "己",
      "庚",
      "辛",
      "子",
      "未",
      "申",
      "木",
      "火",
      "土",
      "金",
      "水",
      "正官",
      "七杀",
      "正财",
      "偏财",
      "食神",
      "伤官",
      "比肩",
      "劫财",
      "阳刃",
      "空亡",
      "禄",
      "贵人",
      "勾绞",
      "拱禄",
      "拱贵"
    ]
  },
  {
    "id": "yuanhai-liuqin-01",
    "source": "渊海子平",
    "chapter": "六亲·六亲总篇",
    "content": "夫六亲者：父、母、兄弟、妻财、子、孙是也。\n\n用日干为主：正印正母；偏印偏母及祖父也；偏财是父，乃母之夫星也，亦为偏妻；正财为妻；偏财为妾，为父是也；比肩为兄弟姐妹也；七杀是男；正官是女；食神是男孙；伤官是女孙及祖母也。\n\n妇人命取六亲，与男命不同：取官星为夫星；七杀是偏夫；食神是男；伤官是女。\n\n经云：“男取克干为嗣，女取干生为子息及奴婢也。”\n\n年为祖上，月为父母伯叔兄弟门户，日为妻妾己身。\n\n且如六亲受克何如？印绶见财，克母及祖母也；见比劫阳刃，克妻妾及父也；官杀多者，难为兄弟；伤官食神多，难为子息；枭印伤孙，克祖母也。\n\n譬如：正印作合母不正；财作合妻不正；官作合女不正；偏财作合妾不正；比肩作合姊妹不正；伤官作合祖母不正；食神作合孙女不正。\n\n假如甲日为主，见癸为母，见戊辰戌为父及妾，见己丑未午字，则与戊字相争夺，又伤癸水，克母之义明矣；见甲寅字，克父及妾；见庚申字，主克兄姊也；见乙卯字克弟妹；见丙巳字克子女也；余仿此。此必以岁运见何字，则克何人；更将冲克衰旺向背，将来者\n\n进，功成者退。兼有孤神寡宿，旬中有空亡者忌，二三反吉。\n\n金空则鸣，火空则发，水空则流，此三者上吉；木空则朽，土空则崩，二者主凶。当以本生年起，克害无疑也。\n\n《六亲捷要歌》分禄须伤主馈人，比肩重迭损严亲；正财克母偏财父，夫妇相刑值退神。食神有寿妻多子，偏官多女少麒麟；乘旺伤官嗣必绝，中和印绶自荣身。",
    "keywords": [
      "甲",
      "乙",
      "丙",
      "戊",
      "己",
      "庚",
      "癸",
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "戌",
      "木",
      "火",
      "土",
      "金",
      "水",
      "正官",
      "偏官",
      "七杀",
      "正印",
      "偏印",
      "正财",
      "偏财",
      "食神",
      "伤官",
      "比肩",
      "阳刃",
      "空亡",
      "寡宿",
      "禄"
    ]
  },
  {
    "id": "yuanhai-liuqin-02",
    "source": "渊海子平",
    "chapter": "六亲·论父",
    "content": "偏财是父，乃印绶之官星也。\n\n如甲日以戊为父，再见甲寅字、或木局全、或临死绝冲刑之地，主克父也；不然，主离异不睦、或疾病残伤。若得庚字申字救，庶无大害。\n\n如甲旺戊衰，亦主有疾少靠。\n\n如戊临生旺、贵人、天月德地，亦主有贵；更得丙丁生助，享父之福无穷。\n\n如临杀地，父死他乡。\n\n居衰败受制之处、墓绝之地，主父平常，不得父力也。",
    "keywords": [
      "甲",
      "丙",
      "丁",
      "戊",
      "庚",
      "寅",
      "申",
      "木",
      "偏财",
      "月德",
      "天月德",
      "贵人"
    ]
  },
  {
    "id": "yuanhai-liuqin-03",
    "source": "渊海子平",
    "chapter": "六亲·论母",
    "content": "正印者，乃生我之身也。\n\n如甲日以癸为母，遇己丑未主克母；见多，主母嫁二夫。\n\n一戊失地、或被克，主母伤前夫。\n\n戊字受生、或印临桃花沐浴，母有外情。\n\n如印长生，主母慈淑寿长、益和子母。\n\n如临阳刃杀地、或值绝墓孤寡，主母不贤或有残疾不睦。\n\n须以理推，无不验矣！",
    "keywords": [
      "甲",
      "戊",
      "己",
      "癸",
      "子",
      "丑",
      "未",
      "正印",
      "桃花",
      "阳刃"
    ]
  },
  {
    "id": "yuanhai-liuqin-04",
    "source": "渊海子平",
    "chapter": "六亲·论兄弟姊妹",
    "content": "比肩者，兄弟也。\n\n且如，甲见甲为兄，乙为弟妹；寅卯亦然。\n\n见庚则克兄，见辛则伤弟。\n\n见己合甲，兄姊不正。\n\n见庚，弟妹不正。\n\n如见杀多，乙木得局，是杀合会乙木而伤甲；此兄不若弟之福，借弟之力而加恃。\n\n甲木寅月，乙木受制，主兄旺弟衰。\n\n其余和顺不睦，但以八字休旺死绝推之，无不应验矣！",
    "keywords": [
      "甲",
      "乙",
      "己",
      "庚",
      "辛",
      "寅",
      "卯",
      "木",
      "比肩"
    ]
  },
  {
    "id": "yuanhai-liuqin-05",
    "source": "渊海子平",
    "chapter": "六亲·论妻妾",
    "content": "正财为正妻，偏财妾也。\n\n甲木见己土为正财，戊土为偏财。\n\n又见乙木局，亥卯未伤妻。\n\n甲寅克妻也，更主妻不正。\n\n财衰败墓绝，主妻有疾不贤，否则年高再嫁。\n\n见癸字，则妾不正。\n\n见己土丑未字，则主自安。\n\n比肩分夺、财临沐浴桃花，主妻妾私通。\n\n日下月下坐财官，主妻多内助，更得妻财。\n\n偏财得位，妾胜于妻。\n\n主财自旺，妻不容妾。\n\n官杀重见，妻招干蛊可畏。\n\n财官并美，为人怕妻；见杀尤忌。\n\n财多身弱，妻反胜夫。\n\n财命有气，妻妾和顺，是得妻力。\n\n日坐空亡，难为妻妾。\n\n又看孤鸾之日、阳错阴错，主克妻；或因亲致眷、寒房冷娶、入赘填房。女人犯此，主父母家陵替、或致讼事。余仿此例。",
    "keywords": [
      "甲",
      "乙",
      "戊",
      "己",
      "癸",
      "丑",
      "寅",
      "卯",
      "未",
      "亥",
      "木",
      "土",
      "正财",
      "偏财",
      "比肩",
      "桃花",
      "空亡"
    ]
  },
  {
    "id": "yuanhai-liuqin-06",
    "source": "渊海子平",
    "chapter": "六亲·论子息",
    "content": "七杀者子也。\n\n如甲见庚申是子，辛酉是女。若见丙火午寅、或杀临阳刃杀宫，主克子；不然疾病不肖。遇戊己土得令，则子得力和顺。见丙巳字，女不正；若临沐浴桃花，更兼暗合，食神多者，其女私通。若杀临长生月德天德，所临之地，贵人、禄马、食神、财乡，言有强父贵子；要禀中和。\n\n阳日阳时男重见；阳日阴时，先男后女；阴日阴时女重见；阴日阳时，先女后男。\n\n伤官见官，子孙凶顽。\n\n时上伤官及空亡，难为子息。\n\n女命取伤官是子，食神是女；若见印绶枭神，难得子也。\n\n男命官杀得地，而禀中和者，言其有子。将生成之数断之，生旺倍加，死绝减半；太过不及，不以此断。太过有子而多克夭、或凶顽；不及则少生养。\n\n官杀得地而有扶助，吉曜多者，其子忠孝贤明；居休、囚、死、绝、破、败、衰、病、勾绞、元凶、空虚之地，则子当不肖，贫贱疾病之子。更兼孤神寡宿，主孤苦伶仃。\n\n且如甲子之日，甲子之时：庚死于子，死中至老没儿郎；入墓之时难保双；受气绝中一个子；胎中头女有姑娘；养中三子只留二；长生之位，旬中半合，主七个儿子也；沐浴一双保吉康；冠带临官三子位；旺中五子自成行；衰中二子；病中一；自己数至亥病中一。依此推之。\n\n且如八字中若无子星，时上又不生旺，运行官杀旺乡，主有子；运过却无。\n\n如柱中有官杀，而行伤、食、休、衰、绝、弱之运，伤损其子；运过方存。\n\n八字有一杀一子，二杀二子，无杀无子。\n\n如柱中身杀两停，而杀逢旺乡，就作多子断之；亦看财神何如，逐时增减，多寡推之。无不验矣！",
    "keywords": [
      "甲",
      "丙",
      "戊",
      "己",
      "庚",
      "辛",
      "子",
      "寅",
      "巳",
      "午",
      "申",
      "酉",
      "亥",
      "火",
      "土",
      "七杀",
      "枭神",
      "食神",
      "伤官",
      "桃花",
      "阳刃",
      "天德",
      "月德",
      "空亡",
      "寡宿",
      "禄",
      "贵人",
      "勾绞",
      "伤官见官"
    ]
  },
  {
    "id": "yuanhai-liuqin-07",
    "source": "渊海子平",
    "chapter": "六亲·论小儿",
    "content": "凡小儿命，见财多，必庶出螟蛉，克父母也；若幼年行运于财旺之乡亦然。\n\n甲侧生顶不正，有胎衣遮；丁偏生双顶，干生有依，应有克刑；辰复生，背父易生易养；申有声；寅迟滞；未吉；辰有胎衣包；仰生有惊。\n\n夫小儿命，大要身旺，最喜印绶生之，无财克之，则易生灾少。不要官星七杀、阳刃伤官太旺，身旺亦多灾；身弱则难养。\n\n如见所畏之辰，切不要行运岁君助之。\n\n大畏财旺，不庶出必螟蛉，克父母也；更不要行运早，盖气难敌也。\n\n生月中之后，月逢七杀，赖有丁火为印绶，寅为长生之地，能生戊土；不合见庚子，巳字金长生，其二子之水为财，克丁火生气，反生月中七杀。七杀来克身，身弱难敌；故当年十一月，其子死矣！此为生杀坏印之祸也。\n\n如：此命四柱财重，自分娩几乎俱亡；未岁余父母亦亡，乃过房继养。其它仿此，无疑也！",
    "keywords": [
      "甲",
      "丁",
      "戊",
      "庚",
      "子",
      "寅",
      "辰",
      "巳",
      "未",
      "申",
      "火",
      "土",
      "金",
      "水",
      "七杀",
      "伤官",
      "阳刃"
    ]
  },
  {
    "id": "yuanhai-nvming-01",
    "source": "渊海子平",
    "chapter": "女命·论妇人总诀",
    "content": "推妇人之命，与男命大不同。草堂丁进士先生作元《神趣八法》，照返鬼伏属类从化；女命八法，纯和清贵、浊乱娼淫。\n\n取官为夫，为福星；财旺生官，则夫纳福。\n\n印绶食神为名贵，有称呼。\n\n生气印绶，难为子息。\n\n印绶财官，必生于富贵之家，才貌贤淑。\n\n甲日见辛酉是正夫，丁午字伤正夫。\n\n庚申是偏夫；如庚申辛酉重见，乃伤夫再嫁。\n\n若财太多，官杀太旺，乃明暗夫集多，淫而且滥。\n\n财多而淫；故女人要财薄，旺夫益子。\n\n如官得地，七杀受伤，食神干旺，印绶天月二德，夫荣子贵，封赠之命。\n\n妇人八字，伤官官杀混杂，食神财旺身衰，为人妒害，好色贪婪，凶顽可畏。\n\n伤官见官，克夫再嫁、身心劳役；虽不伤夫，亦有病患、平生欠福，多主不安。\n\n大忌年上伤官，主产厄带疾；否则伤寿。\n\n伤官主人聪明，美貌秀气。\n\n伤官见杀者富，无财者贫。\n\n劫财败财、伤官身旺，贫贱下格。\n\n以上十五格，皆是冲官逢合，俱有伤官之忌；虽是富贵，不免淫滥之风。\n\n七杀正官，只要一位者良；杀多则夫多。\n\n官杀被合，乃婢妾姊妹争权。\n\n且如甲用辛官，丙合是也；乙用庚官，见丁是也；戊用乙官，见辛是也。此是被合取之，余仿此，主妇人招嫁不定。\n\n八字中伤官及官星死绝，孤神寡宿，日时空亡，乃孤克之命。\n\n如天干透出官杀，地支无官杀，更临休囚死绝、退气之地，乃女绝其夫之气，当作偏房婢妾推之。\n\n命若有天月德，无产厄血光之患，亦无淫滥之气。\n\n女命只要身弱，主性纯粹而温柔、能奉公姑、帮助夫主；身强欺夫，不孝公姑、是非生事、性多急躁。身弱为病，身强亦然。\n\n八字喜贵，不宜驿马咸池；要纯和柔弱，不宜刚健太强，岁运亦同。\n\n外有阴错阳差、孤鸾之日，不利嫁娶；皆无花烛成亲，因亲至眷，填房孝娶婚姻转析。\n\n《孤鸾煞》云：“木虎孀无婿，金猪岂有郎；赤黄马独卧，黑鼠守空房。”主女寡而男孤。\n\n时中并冲，女则难为夫嗣；加以空亡、时日孤克，不待言而可知。\n\n八字官杀俱无，却行官杀财运，乃夫星得地则孤。\n\n八字财官俱有，运行伤官劫财之地，难为夫宫；运过方嫁。细推甚验。\n\n财官印绶三般物，女命逢之必旺夫；不犯杀多无混杂，身强制伏有称呼。\n\n女命伤官福不真，无财无印守孤贫；局中若见伤官透，必作堂前使唤人。\n\n有夫带合须还正，有合无夫定是偏；官杀重来成下格，伤官重合不须言。\n\n官带桃花福寿长，桃花带杀少祯祥；合多切忌桃花犯，劫比桃花大不良。\n\n女命伤官格内嫌，带财带印福方坚；伤官旺处伤夫主，破了伤官损寿元。\n\n飞天禄马井栏叉，女命逢之福不佳；只好为偏并作妓，有财方可享荣华。",
    "keywords": [
      "甲",
      "乙",
      "丙",
      "丁",
      "戊",
      "庚",
      "辛",
      "子",
      "午",
      "申",
      "酉",
      "木",
      "金",
      "正官",
      "七杀",
      "食神",
      "伤官",
      "劫财",
      "驿马",
      "桃花",
      "月德",
      "天月德",
      "空亡",
      "寡宿",
      "禄",
      "飞天禄马",
      "伤官格",
      "伤官见官",
      "官杀混杂"
    ]
  },
  {
    "id": "yuanhai-nvming-02",
    "source": "渊海子平",
    "chapter": "女命·阴命赋",
    "content": "凡观阴命，先观夫主之盛衰；次论身荣，要见子息之强弱。\n\n夫荣子旺，定知富贵荣华。\n\n子死夫衰，只是穷孤下贱。\n\n有夫有子而贫寒者，盖因身在衰乡。\n\n无夫无子而昌盛者，亦是身居旺地。\n\n若贵人少者，不富亦昌。\n\n合贵神非妓即尼，论淫贱者。\n\n四柱伤官，暗招财损。\n\n招婿者，夫显于门户之中。\n\n偏夫者，夫旺于日时之上。\n\n夫衰身旺，主为廉洁之人。\n\n鬼旺身衰，必作孤寒之妇。\n\n凡观阴命之五行，要精详于明辨矣！",
    "keywords": [
      "子",
      "伤官",
      "贵人"
    ]
  },
  {
    "id": "yuanhai-nvming-03",
    "source": "渊海子平",
    "chapter": "女命·女命总断歌",
    "content": "择妇须沉静，细说与君听。\n\n夫主要强宫，身主要强甚。\n\n官星若不合，夫主无所依。\n\n合绝莫合贵，此法少人推。\n\n专以日为年，此法少人传。\n\n带禄入生旺，产死教人谤。\n\n驿马带贵人，终久落风尘。\n\n有辰休见戌，有戌休见辰；辰戌若相见，多是淫贱人。\n\n有杀不怕合，无杀却怕合；合神若是多，非妓亦讴歌。\n\n贵人一座正，两三作宠定。\n\n阳刃带伤官，驳杂事多端。\n\n满盘多是印，损子必须定。\n\n二德坐正财，富贵自然来。\n\n四柱俱休囚，封赠福禄寿。\n\n金水若相逢，必招美丽容。\n\n寅申巳亥全，孤淫口便便。\n\n子午逢卯酉，定是随人走。\n\n辰戌逢丑未，妇道之大忌。\n\n两贵一位杀，权家富贵说。\n\n财官若藏库，冲破岂不富。\n\n天干一字连，孤破祸绵绵。\n\n地字连一字，两度成婚事。",
    "keywords": [
      "子",
      "丑",
      "寅",
      "卯",
      "辰",
      "巳",
      "午",
      "未",
      "申",
      "酉",
      "戌",
      "亥",
      "金",
      "水",
      "正财",
      "伤官",
      "驿马",
      "阳刃",
      "禄",
      "贵人"
    ]
  },
  {
    "id": "yuanhai-nvming-04",
    "source": "渊海子平",
    "chapter": "女命·女命富贵贫贱篇",
    "content": "欲推女命，先看官星；官带杀而贫贱，官得令以安荣。\n\n伤官太重必妨夫，且是为人性重。\n\n倒食重逢须减福，那堪更犯孤辰。\n\n杀重须奔贵室。\n\n合多定损贞名。\n\n坐禄乘舆而稳厚。\n\n冲身动步以轻浮。\n\n若乃桃花浪滚，淫奔之耻不堪言。\n\n日禄归时，贵重为人所敬。\n\n天月二德以坐本命，如逢印绶，贵当两国之封。\n\n时日阳刃，本是凶神，既不利于夫主之宫，兼损坏乎平生之性。\n\n身干主祯祥。\n\n时犯食神健旺，要观八字之强；专食子荣，忌偏印窃身之胜。\n\n守闺门而正静，必由阴日守中和。\n\n待夫婿以经营，此乃阳干时旺甚。\n\n大抵，欣逢正禄。\n\n怕犯咸池。\n\n清贵得长生之辅。\n\n杂浊以败气之归。\n\n四柱败多，大忌冲身而犯合。\n\n一生忙甚，若非是妓即为尼。\n\n印坏与公姑相妒。\n\n食专得子嗣之宜。\n\n官杀重逢，须防淫乱。\n\n姊妹透出，便见争夫。\n\n魁罡有灵变之机。\n\n日贵有安常之福。\n\n即以干支分定，官杀胜而无制伏，不为娼妓，定作尼姑。",
    "keywords": [
      "子",
      "辰",
      "偏印",
      "倒食",
      "食神",
      "伤官",
      "桃花",
      "阳刃",
      "孤辰",
      "魁罡",
      "日贵",
      "禄"
    ]
  },
  {
    "id": "yuanhai-nvming-05",
    "source": "渊海子平",
    "chapter": "女命·滚浪桃花",
    "content": "女命用官为夫、或杀；只喜一位，多者克夫。\n\n如命满盘官星为忌；满柱杀星，为福反吉。\n\n伤官不为贵，伤官运复行克夫。\n\n伤官有制身绝。\n\n女命伤官，刑子、克夫为决。\n\n女命官星多者，伤夫主贱。\n\n伤官桃花，为妓女命，或主克子息。\n\n若见贵人一位，或带荣神、或犯绝地，多富贵贞洁。\n\n禄马相随，桃花带贵，咸池遇马，多淫、妨夫破家。\n\n有辰无戌命孤，晚景寂寞。\n\n戌多无辰，初年劳碌，中年好；不妨夫、不克子，风流而淫。\n\n辰戌全则淫乱破家、伤夫克子、夭寿残疾。",
    "keywords": [
      "子",
      "辰",
      "戌",
      "伤官",
      "桃花",
      "禄",
      "贵人"
    ]
  },
  {
    "id": "yuanhai-nvming-06",
    "source": "渊海子平",
    "chapter": "女命·女命贵格",
    "content": "正气官星。\n\n财官两旺。\n\n印绶天德。\n\n独杀有制。\n\n伤官生财。\n\n坐禄逢财。\n\n官星带合。\n\n日贵逢财。\n\n官贵逢官。\n\n官星坐禄。\n\n官星桃花。\n\n食神生旺。\n\n食神生财。\n\n杀化印绶。\n\n二德扶身。\n\n三奇合局。\n\n阳刃有制。\n\n拱禄拱贵。\n\n归禄逢财。",
    "keywords": [
      "食神",
      "伤官",
      "桃花",
      "阳刃",
      "天德",
      "日贵",
      "禄",
      "三奇",
      "拱禄",
      "拱贵",
      "伤官生财"
    ]
  },
  {
    "id": "yuanhai-shensha-01",
    "source": "渊海子平",
    "chapter": "神煞·论阳刃",
    "content": "夫阳刃者，号天上之凶星，作人间之恶杀，以禄前一位是也；如甲禄在寅，卯为阳刃。\n\n喜偏官七杀，喜印绶；忌反吟伏吟，忌魁罡，忌三合。\n\n何谓阳刃？甲丙戊庚壬五阳有刃，乙丁己辛癸五阴无刃，故名阳刃。\n\n如命中有刃，不可便言凶，大率与七杀相似。\n\n凡有刃者，多主富贵人；却喜偏财七杀。\n\n然，“杀无刃不显，刃无杀不威！”刃杀俱全，非常人有之。大要身旺，运行身旺之乡；不要见伤官、刃旺运。\n\n若命中元有杀刃，岁运又逢之，其祸非常。\n\n若命有刃无杀，岁运逢杀旺之乡，乃转生而反成厚福；如伤官财旺，身弱杀旺，最可忌也。\n\n如【庚申，己卯，甲寅，ＸＸ】：此命甲日见卯为刃，庚为七杀。其杀本伤身，却藉卯中乙木以配合，其杀有情，则杀不能伤身；正是甲以乙妹妻庚之义。其身旺南方运，所以为贵。\n\n如：此命刃杀全，而又以午火为印，所以为贵。故《喜忌篇》云：“戊日午月，勿作刃看；岁时火多，却为印绶。”\n\n如：此命杀刃全，而有印绶。不合年干伤官透出，运行辛卯，犯伤官元有之辰；壬为财，是壬辰岁凶事投水而死。壬水克火印，时坐甲之七杀，谓之生杀坏印。即此命见辛为伤官，运行辛卯，忌见官；午中丁火为印绶，最忌伤官与财相见，缘水生木克身也。\n\n如岳飞：此命卯刃癸印。不合时上己巳破印，运行辛亥，亥卯未合起阳刃；辛酉年，辛金又旺于酉，冲起卯刃二辛，则太过。金多见甲，身虽贵，亦遭刑也；然虽见辛为贵，所忌阳刃，不可一合一冲也。\n\n阳刃存时莫看凶，身轻返助却为凶；单嫌岁月重相见，莫把生时作怒宫。\n\n壬子休来见午宫，午宫又怕子来冲；丙日坐午休重见，会合身宫事有凶。\n\n日刃还如阳刃同，官星七杀喜交逢；岁君若也无伤劫，支上刑冲立武功。\n\n阳刃嫌冲合岁君，流年遇此主灾迍；三刑七杀如交遇，必定阎王出引征。\n\n时逢阳刃喜偏官，若见财星祸百端；岁运相冲并相合，勃然灾祸又临门。\n\n阳刃重逢合有伤，主人心性气高强；刑冲太重多凶厄，有制方为保吉昌。\n\n阳刃之辰怕见官，刑冲破害祸千端；大嫌财旺居三合，断指伤残体不完。\n\n马逢丙戊鼠逢壬，喜见官星七杀临；刑害无妨冲败惧，怕逢财地祸非轻。",
    "keywords": [
      "甲",
      "乙",
      "丙",
      "丁",
      "戊",
      "己",
      "庚",
      "辛",
      "壬",
      "癸",
      "子",
      "寅",
      "卯",
      "辰",
      "巳",
      "午",
      "未",
      "申",
      "酉",
      "亥",
      "木",
      "火",
      "金",
      "水",
      "偏官",
      "七杀",
      "偏财",
      "伤官",
      "阳刃",
      "日刃",
      "魁罡",
      "禄",
      "贵人"
    ]
  },
  {
    "id": "yuanhai-shensha-02",
    "source": "渊海子平",
    "chapter": "神煞·论日刃",
    "content": "日刃与阳刃同。日刃有戊午、丙午、壬子也，与阳刃同法；不喜刑冲破害，不喜会合、兼受七杀，要行官乡，便为贵命。若四柱中一来会合，必主奇祸。\n\n其人眼大须长、性刚果毅，无恻隐惠慈之心、有刻剥不恤之意。\n\n三刑自刑魁罡全，发迹疆场。\n\n如或无情、或财旺，则主其凶；或有救神，要先审察。如刑害俱全，类皆得地，贵不可言也！安得不举。\n\n独阳刃以时言之，四柱中不要入财乡，怕冲阳刃。\n\n且如戊日刃在午，忌行子正财运；壬刃在子，忌行午正财运；庚刃在酉，忌行卯正财运；甲日行巳午并辰戌丑未财运不妨，忌酉运；丙日刃在午，行申酉庚辛丑不妨，忌子运。\n\n大抵阳刃要身旺，喜有物以去之，经曰：“人有鬼人，物有鬼物，逢之为灾，去之为福。”\n\n如葛参政命，：戊日刃在午，喜得乙卯时，正官制伏去了，所以为福也。",
    "keywords": [
      "甲",
      "乙",
      "丙",
      "戊",
      "庚",
      "辛",
      "壬",
      "子",
      "丑",
      "卯",
      "辰",
      "巳",
      "午",
      "未",
      "申",
      "酉",
      "戌",
      "正官",
      "七杀",
      "正财",
      "阳刃",
      "日刃",
      "魁罡"
    ]
  },
  {
    "id": "yuanhai-shensha-03",
    "source": "渊海子平",
    "chapter": "神煞·论日贵",
    "content": "日贵者何？即甲戊兼牛羊之类。止有四日：丁酉、丁亥、癸巳、癸卯耳；最怕刑冲破害。经曰：“崇为宝也，奇为贵也，所以贵人怕三刑六害也。”\n\n贵神要聚于日；运行怕空亡、及运行太岁，加会不要魁罡。\n\n主人纯粹、有仁德、有姿色，不傲物。\n\n或犯前刑克贫贱；刑冲太甚，贵人生怒，反成其祸。不可不察！\n\n日贵有时法类同，须分昼夜贵；日要日贵，夜要夜贵矣！\n\n日贵支干一位同，空亡大忌带官冲；仁慈广德多姿色，会合财官空自崇。\n\n丁日猪鸡癸兔蛇，刑冲破害漫咨嗟；财临会合方成贵，终始合建乃是佳。\n\n癸丁蛇卯屈猪鸡，官被刑冲祸必随；纯粹施为有仁德，尊崇富贵出希奇。\n\n日贵看来是兔蛇，格生亥酉越堪夸；刑冲不遇空亡位，辅佐功勋在帝家。",
    "keywords": [
      "甲",
      "丁",
      "戊",
      "癸",
      "卯",
      "巳",
      "酉",
      "亥",
      "空亡",
      "魁罡",
      "日贵",
      "贵人"
    ]
  },
  {
    "id": "yuanhai-shensha-04",
    "source": "渊海子平",
    "chapter": "神煞·论日德",
    "content": "日德有五：甲寅、戊辰、丙辰、庚辰、壬戌日是也。其福要多，而忌刑冲破害，恶官星，憎财旺；加临会合，但空亡而忌魁罡。此数者，乃格之大忌也。\n\n大抵日德，主人性格慈善。\n\n日德俱多，福必丰厚，运行身旺，大是奇绝；若有财官加临，别寻他格，正能免非横之祸。\n\n若旺气已衰，运至魁罡，其死必矣！\n\n或未发福，运至魁罡，体格既好，防生祸患；一脱于此，必能再发，终力微笑。不可不知也！\n\n壬戌庚辰日德宫，甲寅戊丙要骑龙；运逢身旺心慈善，日德居多福自丰。\n\n刑冲破害官财旺，空与魁罡会合凶；克战孤贫危险甚，纵交发迹命还终。\n\n甲寅壬戌与庚辰，丙戊逢辰日德真；不喜空亡嫌禄破，更逢破害与刑冲。\n\n丙辰切忌见壬辰，壬戌提防戊戌临；日坐庚辰与庚戌，甲寅还且虑庚辰。\n\n日德不喜见魁罡，化成杀曜最难当；局中重见须还疾，运限逢之必定亡。\n\n日德重逢免祸殃，官星切忌见财乡；更无冲破空刑物，堪作朝中一栋梁。",
    "keywords": [
      "甲",
      "丙",
      "戊",
      "庚",
      "壬",
      "寅",
      "辰",
      "未",
      "戌",
      "空亡",
      "魁罡",
      "日德",
      "禄"
    ]
  },
  {
    "id": "yuanhai-shensha-05",
    "source": "渊海子平",
    "chapter": "神煞·论魁罡",
    "content": "夫魁罡者有四：壬辰、庚戌、戊戌、庚辰日是也；如日位加临者众，必是福。\n\n运行身旺，发福百端；一见财官，祸患立至。\n\n主人性格聪明、文章振发、临事有断，惟是好杀。\n\n若四柱有财及官，或带刑杀，祸不可测。\n\n倘日独处，冲者太众，必是小人；刑责不已，穷必彻骨。\n\n运临财官旺处，亦防奇祸。\n\n魁罡四日最为先，迭迭相逢掌大权；庚戌庚辰怕官显，壬戌壬辰见财连。\n\n主人性格多聪慧，好杀之心断不偏；柱有刑冲兼破害，一贫彻骨受笞鞭。\n\n戊戌庚辰杀最强，壬辰庚戌号魁罡；日加重者方为福，身旺逢之贵异常。\n\n人带魁罡性必强，鬼神愁立此身傍；如逢一位冲刑重，澈骨贫穷不可当。\n\n魁罡四柱日多同，贵气期来在此中；日主独逢冲克重，财官显露福无穷。",
    "keywords": [
      "戊",
      "庚",
      "壬",
      "辰",
      "戌",
      "魁罡"
    ]
  }
]